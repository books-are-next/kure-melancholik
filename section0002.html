<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Kuře melancholik</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Josef K. Šlejhar: Kuře melancholik">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Kuře melancholik">
    <meta property="og:title" content="Kuře melancholik">
    <meta property="og:type" content="book">
    <meta property="og:book:author" content="Josef K. Šlejhar">
    <meta property="twitter:title" content="Josef K. Šlejhar: Kuře melancholik">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./promo.html">
    <link rel="next" href="./about.html">
    <meta name="nb-order" content="1">
    <link rel="self" href="section0002.html">
    <meta name="nb-identifier" content="slejhar-kure-melancholik-a058a21">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="15635" data-nb-chars="93882">
    <nav role="doc-toc">
      <ul class="plain section">
        <li><a href="section0002.html">Osudy nás všech...</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="4" data-nb-chars="20"><span class="idea" data-nb-ref-number="1" id="idea1" data-nb-words="4" data-nb-chars="20">Osudy nás všech jsou</span></p>
          <p class="chunk" data-nb-ref-number="3" data-nb-words="4" data-nb-chars="22"><span class="idea" data-nb-ref-number="2" id="idea2" data-nb-words="4" data-nb-chars="22">jednotny. A&nbsp;my&nbsp;všichni</span></p>
          <p class="chunk" data-nb-ref-number="4" data-nb-words="5" data-nb-chars="22"><span class="idea" data-nb-ref-number="3" id="idea3" data-nb-words="5" data-nb-chars="22">jsme: lidé i&nbsp;němá tvář</span></p>
          <p class="chunk" data-nb-ref-number="5" data-nb-words="3" data-nb-chars="14"><span class="idea" data-nb-ref-number="4" id="idea4" data-nb-words="3" data-nb-chars="14">i&nbsp;mrtvá hmota…</span></p>
          <p class="chunk" data-nb-ref-number="6" data-nb-words="26" data-nb-chars="154"><span class="idea" data-nb-ref-number="5" id="idea5" data-nb-words="26" data-nb-chars="154">Za&nbsp;časného jitra vyšlo z&nbsp;velkého kamenného domu při silnici košilaté děcko a&nbsp;posadilo se&nbsp;na&nbsp;bobek na&nbsp;můstku přes příkop mezi silnicí a&nbsp;stavením položeném.</span></p>
          <p class="chunk" data-nb-ref-number="7" data-nb-words="44" data-nb-chars="254"><span class="idea" data-nb-ref-number="6" id="idea6" data-nb-words="44" data-nb-chars="254">Vyšedši ze&nbsp;stavení, nezastavilo se, neotálelo nějak, aby teprv pak snad tam usedlo, jako by&nbsp;to&nbsp;činilo mimovolně; nýbrž vyšedši ze&nbsp;stavení, šlo zrovna a&nbsp;nikam se&nbsp;neohlédajíc naten můstek, jako by&nbsp;si&nbsp;bylo vědomo, co&nbsp;chce, a&nbsp;plán ktomu mělo dřív již hotový.</span></p>
          <p class="chunk" data-nb-ref-number="8" data-nb-words="43" data-nb-chars="305"><span class="idea" data-nb-ref-number="7" id="idea7" data-nb-words="43" data-nb-chars="305">Posadilo se&nbsp;zvolna, zamyšleně. Ručinky kypící růžovým masem nechalo volně viseti dolů, takže obrácenýma dlaněma lehce se&nbsp;dotýkaly zvlhlé země. Celé ostatní tělíčko kryla sněhobílá košilka. Jen hlava dítěte, z&nbsp;krajkovaného límečku vynikajíc, vypadala v&nbsp;něm jako čerstvě utrhnuté jablko na&nbsp;ozdobném talířku.</span></p>
          <p class="chunk" data-nb-ref-number="9" data-nb-words="66" data-nb-chars="438"><span class="idea" data-nb-ref-number="8" id="idea8" data-nb-words="66" data-nb-chars="438">Zadívalo seděcko před sebe jasně modrýma očkama, plnýma ještě snivosti od&nbsp;nedávného spaní: ale nezadívalo se&nbsp;na&nbsp;určitý předmět, kupříkladu na&nbsp;rozvitou střechu vedle v&nbsp;zahradě, mimoděk každý pohled přivábující, nebo i&nbsp;na&nbsp;kvičicí housata, za&nbsp;moudrou husou právě přes silnici se&nbsp;beroucí, nebo nastarého kocoura, poťouchle své žluté j&nbsp;zřítelnice nato hejno šířícího; nikoliv, to&nbsp;dítě zadívalo se&nbsp;do&nbsp;neurčita v&nbsp;daleký prostor, neboť uvažovalo.</span></p>
          <p class="chunk" data-nb-ref-number="10" data-nb-words="11" data-nb-chars="72"><span class="idea" data-nb-ref-number="9" id="idea9" data-nb-words="11" data-nb-chars="72">Za&nbsp;tou příčinou bylo vlastně vyšlo ven, jakousi vnitřní potřebou puzeno.</span></p>
          <p class="chunk" data-nb-ref-number="11" data-nb-words="320" data-nb-chars="1811"><span class="idea" data-nb-ref-number="10" id="idea10" data-nb-words="320" data-nb-chars="1811">Mělo si&nbsp;v&nbsp;hlavě srovnati dvě novosti. Totiž co&nbsp;je&nbsp;to, že&nbsp;dnes jeho maminka, táž, co&nbsp;ještě včera tiskla je&nbsp;dlouho a&nbsp;neustupně k&nbsp;svým prsoum a&nbsp;přitom líbala je&nbsp;rtoma (dítěti připadaly nezvykle zmodralé a&nbsp;zvadlé) tak neunavně, tak horečně, až&nbsp;mu&nbsp;to&nbsp;již bylo skoro nepříjemné; táž, co&nbsp;udělala mu&nbsp;na&nbsp;čelo křížek a&nbsp;nato, popadnuvši oběma rukama s&nbsp;vyniklými lokty a&nbsp;prsty strašně dlouhými jeho hlavu, zahleděla se&nbsp;mu&nbsp;do&nbsp;očí tak podivně a&nbsp;nezvykle, jaksi divě a&nbsp;hltavě, že&nbsp;ono mimoděk ohlédlo se&nbsp;jinam (zajišťujíc se&nbsp;tak bezpochyby pro případ, kdyby mělo vzejíti z&nbsp;toho pohledu něco jemu nějakým způsobem hrozivého); táž, jež padla pak zpátky do&nbsp;peřin se&nbsp;ztlumeným štkáním, co&nbsp;rovněž se&nbsp;mu&nbsp;nelíbilo, jako nelíbilo se&nbsp;mu&nbsp;vůbec všechno její počínání v&nbsp;posledním čase, co&nbsp;nechodila, co&nbsp;jen ležela, pořád naříkala a&nbsp;těžce vzdychala a&nbsp;co&nbsp;k&nbsp;nim chodil ten přísný pán v&nbsp;šedých vousech s&nbsp;brejlemi s&nbsp;holí a&nbsp;s&nbsp;psem; — co&nbsp;tedy je&nbsp;to, že&nbsp;dnes jeho maminka nalezla se&nbsp;ráno na&nbsp;posteli s&nbsp;rozevřenými rty, s&nbsp;vytřeštěnýma očima, žlutá v&nbsp;obličeji jako vosk (jakým onedávna potírala nitě, když spravovala jeho kalhotky) a&nbsp;studená jako led, co&nbsp;jí&nbsp;ještě včera přikládali na&nbsp;život. Řekli mu&nbsp;ovšem: hle, umřela ti&nbsp;maminka, ale ono pranic tomu nerozumělo; opětovalo si&nbsp;sic pomalu a&nbsp;pozorně, jako by&nbsp;záleželo na&nbsp;správném vyříkání: umřela mně maminka, ale v&nbsp;čem by&nbsp;to&nbsp;záleželo ještě jinak, mimo ty&nbsp;příznaky ráno na&nbsp;ní&nbsp;shledané, to&nbsp;pořád nechápalo. Bylo mu&nbsp;ale při všem divno, že&nbsp;děvečky, zvlášť stará Katla (ta pochovala vždycky i&nbsp;tehdáž, když to&nbsp;již všichni ostatní odepřeli), tolik plakaly, poklekaly jako blázni k&nbsp;loži jeho maminky a&nbsp;ruce jí&nbsp;o&nbsp;přetrž líbaly. (Ty ruce, když byly puštěny; zaklátily se&nbsp;několikrát podle postele a&nbsp;pak nehybně uvisly jako záváží.) Bůh ví, co&nbsp;se&nbsp;to&nbsp;dálo&nbsp;-To bylo to&nbsp;jedno, o&nbsp;čem děcko na&nbsp;můstku mělo co&nbsp;přemítati…</span></p>
          <p class="chunk" data-nb-ref-number="12" data-nb-words="59" data-nb-chars="330"><span class="idea" data-nb-ref-number="11" id="idea11" data-nb-words="59" data-nb-chars="330">Ale skoro ještě podivnější a&nbsp;jistě zábavnější než celá ta&nbsp;událost s&nbsp;maminkou zdály se&nbsp;mu&nbsp;věci s&nbsp;chocholatou slepicí, co&nbsp;na&nbsp;sklepě v&nbsp;proutěném košíku, v&nbsp;šeru a&nbsp;v&nbsp;samotě, seděla již po&nbsp;několik neděl jako zařezaná, hledíc moudře a&nbsp;rozšafně před sebe a&nbsp;jen očima pomrkujíc, když se&nbsp;někdo přiblížil. Jak byla by&nbsp;jindy s&nbsp;rámusem utekla!</span></p>
          <p class="chunk" data-nb-ref-number="13" data-nb-words="240" data-nb-chars="1368"><span class="idea" data-nb-ref-number="12" id="idea12" data-nb-words="240" data-nb-chars="1368">Říkali, to&nbsp;že&nbsp;sedí na&nbsp;vejcích. A&nbsp;mnohdy děcko ze&nbsp;zvědavosti, když přemohlo strach, si&nbsp;také pod ni&nbsp;sáhlo po&nbsp;příkladu staré Katly, když ohledávala vejce. Nuže, ta&nbsp;slepice chocholačka dnes, to&nbsp;samé ráno, co&nbsp;se&nbsp;stal ten případ s&nbsp;maminkou, vyhrnula se&nbsp;z&nbsp;košíku ze&nbsp;sklepa s&nbsp;hejnem žluťoučkých, drobounkých kuřátek. A&nbsp;dělala přitom takový rámus, tak divě si&nbsp;počínala, že&nbsp;to&nbsp;bylo slyšeti po&nbsp;celém stavení; a&nbsp;na&nbsp;každého byla by&nbsp;hned vzlétla. Hned na&nbsp;první ráz vrhla se&nbsp;na&nbsp;ohromného domácího hafana, jenž ke&nbsp;kuřátkům po&nbsp;dobrácku jal se&nbsp;čuchati, takže schlípiv ohon utekl až&nbsp;za&nbsp;stodolu. Co&nbsp;je&nbsp;to&nbsp;tedy, že&nbsp;včera to&nbsp;byla ještě vejce, jak samo mělo příležitost se&nbsp;přesvědčiti, sahajíc pod slepici, a&nbsp;dnes je&nbsp;z&nbsp;toho těchto třináct ptáčků, co&nbsp;již sami běhají, sami klovají a&nbsp;típají tak milounce. Nepamatujíc se, že&nbsp;by&nbsp;se&nbsp;něco podobného u&nbsp;nich kdy přihodilo, tím více žaslo nad tím děcko. Teď jsou právě kdesi' na&nbsp;zahradě, jest je&nbsp;slyšeti až&nbsp;sem na&nbsp;můstek… Teda k&nbsp;nim tam šveholícím, z&nbsp;nastalého právě života se&nbsp;radujícím kuřátkům a&nbsp;k&nbsp;té&nbsp;tam mrtvé, němé, z&nbsp;života vystouplé mamince zalétala mysl dětská, když sedělo na&nbsp;můstku s&nbsp;očima upřenýma kamsi v&nbsp;dálavu… A&nbsp;brzo se&nbsp;dítě zabývalo výhradně jen kuřátky, počítajíc je&nbsp;v&nbsp;duchu a&nbsp;skrytě jimi se&nbsp;potěšujíc -, brzo zas výhradně jen maminkou, probírajíc znova jednotlivé příznaky, jež zpozorovalo a&nbsp;jež tvořily to, o&nbsp;čem lidé řekli: umřela…</span></p>
          <p class="chunk" data-nb-ref-number="14" data-nb-words="98" data-nb-chars="638"><span class="idea" data-nb-ref-number="13" id="idea13" data-nb-words="98" data-nb-chars="638">Bylo jarní jitro. A&nbsp;slunce, plné ranní svěžesti, rozráženo střemchou v&nbsp;mžící poprach liliové, ještě nezežloutlé záře, osvětlovalo dětskou dumanou hlavinku, tu&nbsp;tvář ne&nbsp;sic krásnou, ale význačnou dětskou vroucností, ta&nbsp;očinka modrá v&nbsp;záhyby své duše se&nbsp;pnoucí, ty&nbsp;vlásky, bledé, přikudrnatělé -, všemu tomu dodávajíc jasu a&nbsp;jemné svěžesti. Sešinujíc se&nbsp;i&nbsp;na&nbsp;košilku, která jaksi bíle zaplála, vybíhala skvělá ranní zář daleko přes silnici. Ustavila se&nbsp;tu&nbsp;v&nbsp;oslnivá ohniska na&nbsp;kalužích, zbylých od&nbsp;posledního deště -, a&nbsp;nad kalužemi pokuřovala řídká neustálená pára. Zevšad řinul se&nbsp;zpěv sedmihláska, jaksi neodlučný, spjatý s&nbsp;jarním jitrem.</span></p>
          <p class="chunk" data-nb-ref-number="15" data-nb-words="161" data-nb-chars="986"><span class="idea" data-nb-ref-number="14" id="idea14" data-nb-words="161" data-nb-chars="986">Najednou zvuk jiný — rokotivý hlas zvonku, tak jasný, jako by&nbsp;byl přiléhavou a&nbsp;pouze jinak zpodobenou součástí dnešního jitra, jež nějak nutně ale doplňoval, vyzněl z&nbsp;malé vížky kostela. Byl to&nbsp;umíráček; avšak zněl tak mile a&nbsp;radostně, že&nbsp;se&nbsp;tomu děcko neobyčejně zaradovalo. Zaujaly je&nbsp;ty&nbsp;třpytné zvuky, zatleskalo ručinkama i&nbsp;vzhůru jako se&nbsp;povyskakovati, hlavinkou na&nbsp;strany kývati; tvářinky jeho zarděly se&nbsp;přitom jako květ polního máku a&nbsp;košilka shrnula se&nbsp;mu&nbsp;nad kolínka. A&nbsp;zapomnělo v&nbsp;tu&nbsp;chvíli docela na&nbsp;mrtvou maminku i&nbsp;na&nbsp;živá kuřátka. Zvuky umíráčku zněly dlouho; ve&nbsp;dvou přestávkách, na&nbsp;důkaz, že&nbsp;to&nbsp;umřel někdo z&nbsp;majetných. Když náhle, přerývaně zatřepetavše, zmlkly, bylo hned smutněji; zachybělo něco, nač právě si&nbsp;smysly uvykly. — Domodlivši se&nbsp;s&nbsp;umíráčkem, přibelhala se&nbsp;ze&nbsp;silnice k&nbsp;dítěti nějaká stařenka. “Nebožátko,” pravila, “sám Pánbůh si&nbsp;tě&nbsp;vem do&nbsp;ochrany, až&nbsp;ti&nbsp;přijde jiná.” Odhrnujíc si&nbsp;pak z&nbsp;uslzených očí bílou vtíravou kadeř a&nbsp;kašlajíc zle, belhala se&nbsp;dál.</span></p>
          <p class="chunk" data-nb-ref-number="16" data-nb-words="129" data-nb-chars="823"><span class="idea" data-nb-ref-number="15" id="idea15" data-nb-words="129" data-nb-chars="823">Leč děcko jí&nbsp;neporozuměvši pokrčilo jen nevrle ramínky, jako činíváme při všem, čemu nerozumíme. Zatím jitro, stávajíc se&nbsp;dnem, ztrácelo cosi ze&nbsp;své svěžesti. Slunce vystouplo značně nad střemchu a&nbsp;v&nbsp;celý kraj zalehlo zežloutlými, palčivými paprsky. Pominula dosavadní lepá, světelná hra a&nbsp;jednotvárná teplá bělost všechno objala. Rosa, jíž před chvilkou všechno bylo oslněno, slila se&nbsp;v&nbsp;jednotlivé velké krůpěje, a&nbsp;ty&nbsp;jakkoliv svítily, nebyly již tak pěkné, čerstvé a&nbsp;něžné, jako když prve byly rozestřeny v&nbsp;ten šedavý mživý nátěr. Sedmihlásek již také nezpíval; jako by&nbsp;zvuky umíráčku dřív překonán, teď se&nbsp;rozmrzel. A&nbsp;vůbec všecko nabývalo rázu zcela všedního, psi začali se&nbsp;na&nbsp;silnici práti, začali jezditi břichatí valaši s&nbsp;fůrami hnoje a&nbsp;baráčnice naproti začala rozvěšovati prádlo po&nbsp;plotě, s&nbsp;kýmsi do&nbsp;síně se&nbsp;vadíc.</span></p>
          <p class="chunk" data-nb-ref-number="17" data-nb-words="46" data-nb-chars="275"><span class="idea" data-nb-ref-number="16" id="idea16" data-nb-words="46" data-nb-chars="275">Děcko raději vrátilo se&nbsp;do&nbsp;domu. Chtělo se&nbsp;mu&nbsp;změny. Pak také ještě nesnídalo, zachtělo se&nbsp;mu&nbsp;tudíž kávy s&nbsp;nadrobeným rohlíkem. Neb přece nebude se&nbsp;nikdo domýšleti, že&nbsp;takové případy jako dnešní mohly by&nbsp;býti nějakou pohnutkou, aby ono nemělo míti kávy s&nbsp;nadrobeným rohlíkem.</span></p>
          <p class="chunk" data-nb-ref-number="18" data-nb-words="44" data-nb-chars="266"><span class="idea" data-nb-ref-number="17" id="idea17" data-nb-words="44" data-nb-chars="266">Katla mu&nbsp;dala kávy, sama rohlík nadrobila. A&nbsp;co&nbsp;jedlo… zvolna, občasně, s&nbsp;celou zaujatostí a&nbsp;s&nbsp;vážným vzezřením, ona pořád na&nbsp;ně&nbsp;smutně pohlížela, slzy majíc v&nbsp;očích. Pak odešla do&nbsp;vedlejšího pokoje, kdež ležela nebožka a&nbsp;odkud vycházel ruch lidí něčím zaměstnaných.</span></p>
          <p class="chunk" data-nb-ref-number="19" data-nb-words="64" data-nb-chars="399"><span class="idea" data-nb-ref-number="18" id="idea18" data-nb-words="64" data-nb-chars="399">Děcko zatím s&nbsp;velkou chutí dojedlo svou snídani. A&nbsp;bylo dnes vůbec něčemu rádo. Všechno kolem mělo totiž nějaký zcela jiný ráz než druhdy, ne&nbsp;ten obyčejný: s&nbsp;topením, smejčením, prádlem, vařením, chystáním pro dobytek — nýbrž ráz vzrušený a&nbsp;slavnostní, přičemž cítilo se&nbsp;děcko mnohem volnějším a&nbsp;samostatnějším: mělo to&nbsp;ten ráz, kdy tušíme, že&nbsp;se&nbsp;připravuje něco neobyčejného, a&nbsp;jsme plni očekávání…</span></p>
          <p class="chunk" data-nb-ref-number="20" data-nb-words="440" data-nb-chars="2504"><span class="idea" data-nb-ref-number="19" id="idea19" data-nb-words="440" data-nb-chars="2504">Potom jakési usnění přimykalo se&nbsp;na&nbsp;smysly dítěte, sedícího v&nbsp;koutku na&nbsp;stoličce s&nbsp;prázdným hrnéčkem pořád v&nbsp;ruce. Odměřené kroky vedle, jednotvárný šum, pak vlastní sykot přivedly je&nbsp;ku&nbsp;klímání. Ruch vedle zdál se&nbsp;zvolna zanikati, něco jiného začalo se&nbsp;sbírati v&nbsp;dětské mysli… A&nbsp;byla to&nbsp;najednou jakási kuřátka s&nbsp;durdící se&nbsp;kvočnou a&nbsp;také k&nbsp;tomu přišla maminka, dosud se&nbsp;tak tvářící, jak ji&nbsp;ráno zhlédlo, jenže teď byla živá, něco mu&nbsp;povídala a&nbsp;hladila mu&nbsp;vlásky — nic však divného na&nbsp;tom nebylo. A&nbsp;teď se&nbsp;ke&nbsp;všemu připojily červeně pruhované punčošky a&nbsp;botičky s&nbsp;mosaznými špičkami, jež mělo poprvé na&nbsp;poslední neděli, jenže tehdáž šly mu&nbsp;dobře a&nbsp;teď byly mu&nbsp;malé, a&nbsp;nijak nemohlo se&nbsp;do&nbsp;nich vpraviti. A&nbsp;ještě jejich pes (ale jako jiný) náhle se&nbsp;tu&nbsp;vzal, jako by&nbsp;se&nbsp;stropu slétl, zatav mu&nbsp;jeho punčošky a&nbsp;botičky očuchávati, i&nbsp;marno bylo všechno odtahování nohou, odehnávání psa, drze a&nbsp;neodbytně čuchal pořád, až&nbsp;se&nbsp;děcko začalo durditi. A&nbsp;hned to&nbsp;durdění pominulo, protože místo botiček a&nbsp;punčoch byla to&nbsp;vlastně nějak ona stařenka, co&nbsp;mu&nbsp;na&nbsp;silnici něco povídala, a&nbsp;povídala nyní pořád něco dále a&nbsp;ono nemohlo se&nbsp;od&nbsp;jejích slov nijak odvrátiti, ačkoliv vlastně smyslu ani nepostihlo, slyšíc jen nějaký temný smutný hlas, neboť mezitím vlastně stařenka se&nbsp;zase ztratila a&nbsp;jen ten hlas po&nbsp;ní&nbsp;zbyl. Ostatně byla to&nbsp;přec jen nějaká ženská, jenže již ne&nbsp;ta&nbsp;pokorná stařenka, nýbrž ženská zcela jiná, jakou ještě nikdy nezhlédlo, šeredná, zle rozvzteklená, a&nbsp;právě s&nbsp;ním se&nbsp;vadila. Zněla mu&nbsp;její vadivá slova do&nbsp;dušinky tak zaléhavě, že&nbsp;se&nbsp;jich ani zbaviti nemohlo, duněla mu&nbsp;nepřetržitě, ba&nbsp;začalo mu&nbsp;připadati, že&nbsp;se&nbsp;to&nbsp;již děje tak dlouho a&nbsp;býti to&nbsp;tak musí, baže jest to&nbsp;něco, čeho víc vůbec zbaviti se&nbsp;nebude moci… ano konečně jalo se&nbsp;jím to&nbsp;sápati a&nbsp;přitom jako by&nbsp;to&nbsp;pořád dveřmi přicházelo i&nbsp;odcházelo a&nbsp;dveřmi práskalo. Bylo děcku velmi nevolno a&nbsp;strach je&nbsp;jímal; raději půjde k&nbsp;své mamince, jež mu&nbsp;teď připadala zcela jako dřív, kdy je&nbsp;líbávala ve&nbsp;svém náručí a&nbsp;jemu zpívala; a&nbsp;jen mu&nbsp;to&nbsp;napadlo a&nbsp;již vloudilo se&nbsp;mu&nbsp;na&nbsp;rty slovo maminko (neb dětské pojmy vtělují se&nbsp;hned ve&nbsp;slova). — “Maminko,” proneslo hlasitě, trhlo sebou a&nbsp;rozevřelo udiveně oči… Bylo všechno zas jako dřív. Kuřata, maminka, pruhované punčochy, vadící se&nbsp;ženská byly tytam. Pouze jedno bylo jiné. Stál stranou u&nbsp;okna muž, jenž s&nbsp;patrnou zálibou prohlížel v&nbsp;pověšeném tam zrcátku svou snědou vousatou tvář a&nbsp;také na&nbsp;své zdravé, ačkoliv nečisté zuby s&nbsp;uspokojením se&nbsp;podíval, rozhrnuv si&nbsp;k&nbsp;tomu účelu palcem a&nbsp;ukazováčkem rty.</span></p>
          <p class="chunk" data-nb-ref-number="21" data-nb-words="33" data-nb-chars="187"><span class="idea" data-nb-ref-number="20" id="idea20" data-nb-words="33" data-nb-chars="187">Při onom zvolání děcka pustil zrcátko a&nbsp;jeho ruka hned něčeho na&nbsp;okně se&nbsp;chopila, jako by&nbsp;to&nbsp;byl vlastní účel jeho prodlévání zde. Zároveň ohlédl se&nbsp;zlostně za&nbsp;sebe, patrně nerad vyrušen.</span></p>
          <p class="chunk" data-nb-ref-number="22" data-nb-words="43" data-nb-chars="242"><span class="idea" data-nb-ref-number="21" id="idea21" data-nb-words="43" data-nb-chars="242">Spatřiv v&nbsp;koutě probuzené dítě, jehož si&nbsp;byl dosud bezpochyby nepovšiml, položil na&nbsp;stůl to, co&nbsp;měl v&nbsp;ruce, odstoupil od&nbsp;okna a&nbsp;pádně zašel do&nbsp;vedlejšího pokoje. Zdálo se, že&nbsp;prve do&nbsp;kuchyně přišel jen proto, aby v&nbsp;zrcátku zhlédl svou podobu.</span></p>
          <p class="chunk" data-nb-ref-number="23" data-nb-words="4" data-nb-chars="19"><span class="idea" data-nb-ref-number="22" id="idea22" data-nb-words="4" data-nb-chars="19">Byl to&nbsp;otec dítěte.</span></p>
          <p class="chunk" data-nb-ref-number="24" data-nb-words="53" data-nb-chars="298"><span class="idea" data-nb-ref-number="23" id="idea23" data-nb-words="53" data-nb-chars="298">Jako prve při vzpomínce, byť ve&nbsp;snách, na&nbsp;maminku, vedralo se&nbsp;mu&nbsp;i&nbsp;nyní při spatření otce na&nbsp;rty slovo tatínku. Ale byl to&nbsp;zvuk zcela rozdílný. To&nbsp;maminko znělo oddaně, přivinujíc se&nbsp;s&nbsp;celou důvěrou, nyní byl to&nbsp;přízvuk spíše ustrašený, uleklý a&nbsp;nejistý. Neboť děcko se&nbsp;jaksi vůbec bálo svého otce…</span></p>
          <p class="chunk" data-nb-ref-number="25" data-nb-words="56" data-nb-chars="323"><span class="idea" data-nb-ref-number="24" id="idea24" data-nb-words="56" data-nb-chars="323">Nalézalo se&nbsp;opět samo v&nbsp;kuchyni. Zvedle zněl pořád týž šum a&nbsp;šepot ženských hlasů. Mezi to&nbsp;jeho otec mluvil nahlas a&nbsp;zřetelně. Zcela se&nbsp;lišil ten zdravím kypící zaléhavý hlas od&nbsp;plačtivého šepotu ostatních. Děcku bylo i&nbsp;při tom hlasu nevolno, odjakživa se&nbsp;také toho hlasu bálo. Vytratilo se&nbsp;raději ven k&nbsp;zahradě na&nbsp;trávník.</span></p>
          <p class="chunk" data-nb-ref-number="26" data-nb-words="35" data-nb-chars="221"><span class="idea" data-nb-ref-number="25" id="idea25" data-nb-words="35" data-nb-chars="221">Bylo tu&nbsp;tak pěkně. Do&nbsp;vln vzdýmala se&nbsp;mladá bujná tráva, leskla se&nbsp;a&nbsp;voněla, z&nbsp;kvetoucích třešni jako laškující motýlkové sletovaly korunky již odkvetlé, v&nbsp;slunečních paprscích vířil hmyz a&nbsp;hluchá pěnice sladce šveholila.</span></p>
          <p class="chunk" data-nb-ref-number="27" data-nb-words="11" data-nb-chars="59"><span class="idea" data-nb-ref-number="26" id="idea26" data-nb-words="11" data-nb-chars="59">Děcko s&nbsp;rysem chmury v&nbsp;dušince schoulilo se&nbsp;pod táhlý břeh.</span></p>
          <p class="chunk" data-nb-ref-number="28" data-nb-words="11" data-nb-chars="68"><span class="idea" data-nb-ref-number="27" id="idea27" data-nb-words="11" data-nb-chars="68">Nebylo samo. V&nbsp;těchto místech zrovna byla rozběhlá kuřata s&nbsp;kvočnou.</span></p>
          <p class="chunk" data-nb-ref-number="29" data-nb-words="168" data-nb-chars="1042"><span class="idea" data-nb-ref-number="28" id="idea28" data-nb-words="168" data-nb-chars="1042">Kvočna pořád ještě neupokojená, vzrušená, jaksi nenavyklá svému mateřskému stavu, stála uprostřed nich s&nbsp;peřím načechraným, s&nbsp;křídly povzneslými, obezřela a&nbsp;pohotova k&nbsp;útoku proti čemukoliv, co&nbsp;by&nbsp;hrozilo její rodině. A&nbsp;povzlétla chvílemi, nohu protáhla, pronikavě zakdákala, snad z&nbsp;radosti a&nbsp;pýchy. V&nbsp;takových okamžicích slepičího vzrušení kuřátka vždy ulekána prudce od&nbsp;ní&nbsp;odbíhala a&nbsp;zdáli pak pokukovala po&nbsp;své roditelce. A&nbsp;teprv když se&nbsp;přesvědčila, že&nbsp;to&nbsp;není nic, vracela se&nbsp;k&nbsp;ní&nbsp;zpět. Byla to&nbsp;roztomilá kuřátka, plná naivnosti, hravosti a&nbsp;takové důvěry v&nbsp;jiskrných očkách, jako by&nbsp;jim patřil svět. Byla celý den stará a&nbsp;počínala si&nbsp;již jako velká zkušená. Věděla, k&nbsp;čemu je&nbsp;brouček, věděla, k&nbsp;čemu zrnéčko. A&nbsp;jen hemžila a&nbsp;tetelila se&nbsp;pod záhřevnými paprsky slunečními, jež v&nbsp;nich očividně vzbuzovaly sílu a&nbsp;jarost života. Vyhledávala, pak místa, kam nejúčinněji zasahoval zdroj všeho života, natahovala krčky k&nbsp;té&nbsp;daleké zářné moci a&nbsp;blaženstvím očka přivírala. Bylo to&nbsp;poprvé, co&nbsp;boží slunce na&nbsp;ně&nbsp;vysvítilo — a&nbsp;jak se&nbsp;tu&nbsp;neradovati?</span></p>
          <p class="chunk" data-nb-ref-number="30" data-nb-words="93" data-nb-chars="560"><span class="idea" data-nb-ref-number="29" id="idea29" data-nb-words="93" data-nb-chars="560">Děcko při pohledu na&nbsp;život žlutých těch tvorečků zapomnělo na&nbsp;svou tíseň. Úsměv, o&nbsp;němž nevědělo, přicházel mu&nbsp;na&nbsp;rty. Pýřily se&nbsp;tvářinky. Tílko sebou trhalo povznášejíc se. Až&nbsp;náhle ručinkama zatleskalo, jejej! přitom zvolavši. Chtělo se&nbsp;pak natáhnouti na&nbsp;nejbližší kuřátko. Avšak hned tu&nbsp;byla kvočna a&nbsp;zrovna proti němu se&nbsp;drásala, že&nbsp;bylo opravdu nutno uskočiti před tím smělým výpadem. Se&nbsp;slzami radosti a&nbsp;strachu v&nbsp;očkách vrátilo se&nbsp;poté děcko na&nbsp;své místo, kuřátek však nechalo být. Jen se&nbsp;dívalo s&nbsp;nezmenšeným úžasem na&nbsp;drobný ten národ, na&nbsp;slepičí rod.</span></p>
          <p class="chunk" data-nb-ref-number="31" data-nb-words="127" data-nb-chars="744"><span class="idea" data-nb-ref-number="30" id="idea30" data-nb-words="127" data-nb-chars="744">Když se&nbsp;kvočna upokojila, přesvědčena, že&nbsp;ze&nbsp;strany děcka nehrozí nebezpečí — k&nbsp;čemu by&nbsp;bylo utíkalo? -, poodešla s&nbsp;hejnem stranou. Zůstavši chvilku nepohnuta jako v&nbsp;zamyšlení, vypnula pak náhle hlavu i&nbsp;krk s&nbsp;takovým úsilím, jako by&nbsp;tu&nbsp;bylo potřebí zvláštní duchapřítomnosti anebo bůhvíco na&nbsp;tom záleželo — zahrábla pravou, pak levou nohou, zakřičela pronikavě a&nbsp;hned ze&nbsp;všech končin semlel se&nbsp;k&nbsp;ní&nbsp;její rod. Znova zahrábla kvočna — tu&nbsp;bezohledně, pranic nedbajíc, že&nbsp;vzala s&nbsp;sebou dvě tři kuřata, která ale jen se&nbsp;překulivše, zas beze všeho zpátky kvačila. Zobla pak do&nbsp;nabytého materiálu hlíny, a&nbsp;vyňavši broučka, vložila jej do&nbsp;zobáčku jednoho z&nbsp;nejbližších kuřat, jež jí&nbsp;až&nbsp;k&nbsp;hlavě povylétlo. Načež rozhlédla se&nbsp;hrdě do&nbsp;světa! Toť se&nbsp;ví&nbsp;— -</span></p>
          <p class="chunk" data-nb-ref-number="32" data-nb-words="96" data-nb-chars="566"><span class="idea" data-nb-ref-number="31" id="idea31" data-nb-words="96" data-nb-chars="566">Ano, bylo vše velmi pěkné, velmi zábavné. Děcko radosti se&nbsp;takřka zajíkalo. Jen trnulo někdy v&nbsp;té&nbsp;chvíli, kdy stará slepice povalila několik kuřat nebo na&nbsp;některé šlápla. Zatajil se&nbsp;dech dítěti, zavřelo očka, vztáhlo tam ruce jako na&nbsp;obranu. Byli to&nbsp;ještě tak vetchí, tak slabouncí tvorové, že&nbsp;pokaždé se&nbsp;hrozilo, neníli již po&nbsp;některém, když tak pod její nemotornou nohou kuře sebou cukalo, a&nbsp;ona se&nbsp;ani, slota, nepohnula. -“Vše! cožpak nemůžeš dát pozor, nešiko,” takřka s&nbsp;pláčem volalo tu&nbsp;na&nbsp;ni&nbsp;děcko, a&nbsp;sebravši do&nbsp;rukou celou košilku, proti kvočně s&nbsp;ní&nbsp;zamávlo…</span></p>
          <p class="chunk" data-nb-ref-number="33" data-nb-words="85" data-nb-chars="523"><span class="idea" data-nb-ref-number="32" id="idea32" data-nb-words="85" data-nb-chars="523">Dosti se&nbsp;našvitořivše, dosti vyběhavše a&nbsp;na&nbsp;slunci vyhřávše, zalezla si&nbsp;potom kuřátka pod kvočnu. Schýlila se&nbsp;ona bachratým tělem k&nbsp;samé zemi, naježila peří, rozpjala křídla a&nbsp;něžně, laskavě, ač&nbsp;tuze sebou pohybovala, jako by&nbsp;se&nbsp;snažila vyhověti každému z&nbsp;nich, když urputně se&nbsp;dralo někam, kam to&nbsp;právě nešlo, třebas jí&nbsp;někam do&nbsp;břicha. Konečně všechna nalezla pod ní&nbsp;teplého a&nbsp;ochranného útulku a&nbsp;jen tiché, jemné švíření svědčilo o&nbsp;tom světě života. A&nbsp;kvočna ostražitě pohlížela ze&nbsp;strany na&nbsp;stranu, polohlasně kvokajíc.</span></p>
          <p class="chunk" data-nb-ref-number="34" data-nb-words="35" data-nb-chars="229"><span class="idea" data-nb-ref-number="33" id="idea33" data-nb-words="35" data-nb-chars="229">To&nbsp;zas děcko s&nbsp;kvočnou docela smířilo. Samo jaksi cítilo, jak je&nbsp;teď dobře kuřátkům, i&nbsp;vpravovalo se&nbsp;do&nbsp;jejich blaženosti. A&nbsp;nepohnulo sebou, hlasitěji nezadechlo, aby nějak nevyrušovalo tu&nbsp;posvátnou chvíli mateřské zvířecí péče.</span></p>
          <p class="chunk" data-nb-ref-number="35" data-nb-words="71" data-nb-chars="441"><span class="idea" data-nb-ref-number="34" id="idea34" data-nb-words="71" data-nb-chars="441">Že&nbsp;jemu samému mateřská láska, to&nbsp;největší požehnání života, žádným pustým vlivem dosud neposkvrněné a&nbsp;nezneuznané, byla právě odňata, že&nbsp;dnešním dnem vzata mu&nbsp;ta&nbsp;její nesmírná ochrana a&nbsp;tou samou hodinou že&nbsp;je&nbsp;vydáno všanc útrapám neskonalým — o&nbsp;tom neměl nejmenšího zdání ubohý sirotek! Bylo tak pěkně venku, tak zářivě všady. Kterak možno v&nbsp;chvílích harmonie a&nbsp;jasu tušiti o&nbsp;rozruchu a&nbsp;chmurách, a&nbsp;jmenovitě jeho blahému dětskému srdéčku?</span></p>
          <p class="chunk" data-nb-ref-number="36" data-nb-words="19" data-nb-chars="110"><span class="idea" data-nb-ref-number="35" id="idea35" data-nb-words="19" data-nb-chars="110">“Kdepak je&nbsp;zas to&nbsp;klouče?” bylo slyšeti zvnitra otcův hlas. Děcko se&nbsp;vzchopilo — s&nbsp;jakousi úzkostí to&nbsp;učinilo.</span></p>
          <p class="chunk" data-nb-ref-number="37" data-nb-words="55" data-nb-chars="319"><span class="idea" data-nb-ref-number="36" id="idea36" data-nb-words="55" data-nb-chars="319">Zároveň ze&nbsp;zadní síně vyšla Katla v&nbsp;čisté blůze právě převlečené, se&nbsp;zanícenýma očima a&nbsp;slavnostním výrazem v&nbsp;pohnutém obličeji. Šla přímo k&nbsp;děcku, prudce je&nbsp;objala a&nbsp;vzala na&nbsp;ruku. Pak tiše zaplakavši zulíbala jeho tvář. Bylo viděti, že&nbsp;to&nbsp;činí kvůli vlastní útěše. A&nbsp;děcko se&nbsp;nevzpouzelo, myslilo, že&nbsp;to&nbsp;tak musí být.</span></p>
          <p class="chunk" data-nb-ref-number="38" data-nb-words="18" data-nb-chars="103"><span class="idea" data-nb-ref-number="37" id="idea37" data-nb-words="18" data-nb-chars="103">“Pojd' se&nbsp;teda podívat na&nbsp;svou maminku,” pravila po&nbsp;chvíli Katla přerývaným hlasem a&nbsp;šla s&nbsp;ním dovnitř.</span></p>
          <p class="chunk" data-nb-ref-number="39" data-nb-words="14" data-nb-chars="96"><span class="idea" data-nb-ref-number="38" id="idea38" data-nb-words="14" data-nb-chars="96">V&nbsp;pokoji, co&nbsp;nebožka skonala, bylo již všechno uklizeno, smrtelné lože zastláno, okna zotvírána.</span></p>
          <p class="chunk" data-nb-ref-number="40" data-nb-words="36" data-nb-chars="217"><span class="idea" data-nb-ref-number="39" id="idea39" data-nb-words="36" data-nb-chars="217">Děvečky stály v&nbsp;koutě u&nbsp;kamen se&nbsp;zástěrami na&nbsp;očích. Při příchodu děcka zástěry poodestřely, pohledly na&nbsp;dítě a&nbsp;hned zas obličeje zastřely. Nejmenší a&nbsp;nejtlustší Barča jala se&nbsp;pak plakati nahlas a&nbsp;škubala celým tělem.</span></p>
          <p class="chunk" data-nb-ref-number="41" data-nb-words="44" data-nb-chars="248"><span class="idea" data-nb-ref-number="40" id="idea40" data-nb-words="44" data-nb-chars="248">Děcko pochopilo, že&nbsp;to&nbsp;všechno jeho se&nbsp;nějak dotýká, ono že&nbsp;má&nbsp;zde valný svůj podíl. Ztvářilo se&nbsp;nadmíru vážně a&nbsp;nebylo bez patrného vnitřního uspokojení nade vším, co&nbsp;se&nbsp;dělo. Leč maminky nikde nevidělo a&nbsp;kvůli ní&nbsp;přec přišlo. Také otce tu&nbsp;nebylo.</span></p>
          <p class="chunk" data-nb-ref-number="42" data-nb-words="7" data-nb-chars="41"><span class="idea" data-nb-ref-number="41" id="idea41" data-nb-words="7" data-nb-chars="41">“Kde je&nbsp;teda maminka?” zeptalo se&nbsp;nevrle.</span></p>
          <p class="chunk" data-nb-ref-number="43" data-nb-words="35" data-nb-chars="216"><span class="idea" data-nb-ref-number="42" id="idea42" data-nb-words="35" data-nb-chars="216">Katla se&nbsp;podívala na&nbsp;děvečky, škytla a&nbsp;ještě otálela. Pak již rozhodně šla do&nbsp;druhého pokoje. Děvečky loudily se&nbsp;za&nbsp;nimi, u&nbsp;dveří ale zůstaly státi a&nbsp;jen skleněnou tabulí, tylovou záclonu pozvedajíce, zíraly dovnitř.</span></p>
          <p class="chunk" data-nb-ref-number="44" data-nb-words="97" data-nb-chars="564"><span class="idea" data-nb-ref-number="43" id="idea43" data-nb-words="97" data-nb-chars="564">Z&nbsp;pokoje zavanul chlad. Byl to&nbsp;pokoj parádní — sal­n — a&nbsp;ze&nbsp;všech pokojů parádních i&nbsp;za&nbsp;největších paren zeje chlad. Stěny byly modře malovány a&nbsp;visely na&nbsp;nich dva velké obrazy ve&nbsp;žlutých masívních rámcích. Také skvostné kývadlové hodiny na&nbsp;nich visely; ale jako ve&nbsp;všech sal­nech, nešly ani zde. Nábytek s&nbsp;tmavou politurou tím pak se&nbsp;vyznačoval, že&nbsp;byl na&nbsp;něm prach — jednak také příznak všech parádních pokojů, jinak známka, že&nbsp;mysli v&nbsp;domě již dlouho byly zaujaty něčím zcela jiným než zřetelem na&nbsp;pořádek a&nbsp;smejčení. Panoval tu&nbsp;tichý, pochmurný, rozsáhlý klid.</span></p>
          <p class="chunk" data-nb-ref-number="45" data-nb-words="71" data-nb-chars="409"><span class="idea" data-nb-ref-number="44" id="idea44" data-nb-words="71" data-nb-chars="409">Z&nbsp;průčelí, kde viselo obrovské zrcadlo, přišel k&nbsp;nim vstříc otec dítěte; kdyby to&nbsp;nebylo v&nbsp;chvíli tak vážné, bylo by&nbsp;se&nbsp;mohlo domýšleti, že&nbsp;se&nbsp;právě zase pozoroval v&nbsp;zrcadle. Pohladiv svůj plnovous a&nbsp;upraviv tvář v&nbsp;pohnutý výraz, vzal dítě za&nbsp;ručinku, a&nbsp;nechávaje je&nbsp;na&nbsp;ruce Katly, vedl je&nbsp;i&nbsp;s&nbsp;Katlou k&nbsp;prknu na&nbsp;židlích podle jarmary, zastřenému bílým prostěradlem, do&nbsp;něhož se&nbsp;vtlačovaly tvary těla lidského.</span></p>
          <p class="chunk" data-nb-ref-number="46" data-nb-words="48" data-nb-chars="278"><span class="idea" data-nb-ref-number="45" id="idea45" data-nb-words="48" data-nb-chars="278">Teď jako by&nbsp;se&nbsp;zamrazilo srdéčko dítěte. Nepoznaná dosud úzkost je&nbsp;jala, jeho oči se&nbsp;rozšířily nevím jakou tajnou bázní -, rtíky se&nbsp;mu&nbsp;zachvěly. Tázavě a&nbsp;nepokojně ohlédlo se&nbsp;po&nbsp;všech, jako by&nbsp;zde od&nbsp;nich chtělo vyzvěděti, co&nbsp;to&nbsp;všechno znamená, neb jemu to&nbsp;bylo nepochopitelno.</span></p>
          <p class="chunk" data-nb-ref-number="47" data-nb-words="49" data-nb-chars="275"><span class="idea" data-nb-ref-number="46" id="idea46" data-nb-words="49" data-nb-chars="275">Stáli již u&nbsp;samého prkna. Otec jednou rukou drže stále ručku dítěte, chopil se&nbsp;druhou prostěradla. Ale chvíli otálel, než je&nbsp;pozvedl. Pak stalo se&nbsp;to&nbsp;najednou, aby to&nbsp;raděj jaksi bylo již odbyto, ale tak zlehka, skoro něžně, snad z&nbsp;ohledu, aby mrtvá o&nbsp;tom co&nbsp;nejméně zvěděla.</span></p>
          <p class="chunk" data-nb-ref-number="48" data-nb-words="92" data-nb-chars="553"><span class="idea" data-nb-ref-number="47" id="idea47" data-nb-words="92" data-nb-chars="553">Pravil zároveň trochu nejistým, pozměněným hlasem; “Tak se&nbsp;teda ještě jednou podívej na&nbsp;svou maminku. Vzal ji&nbsp;Pán Bůh, umřela nám. A&nbsp;zapamatuj si&nbsp;dobře, dítě, jak vypadala. Zanedlouho víc jí&nbsp;nikdy nespatříš… Zapamatuj si&nbsp;teda dobře její podobu, abys jednou, až&nbsp;budeš větší, mohl si&nbsp;vzpomenouti na&nbsp;nebožku svou maminku.” Neporozumělo děcko zcela těm slovům, ale chápalo, že&nbsp;značí něco smutného a&nbsp;povážlivého. Začalo se&nbsp;v&nbsp;něm vzbouzeti přesvědčení, že&nbsp;to, co&nbsp;se&nbsp;s&nbsp;maminkou stalo, není jen tak do&nbsp;žertu a&nbsp;nedá se&nbsp;také tak snadno odčiniti. Podívalo se&nbsp;dolů.</span></p>
          <p class="chunk" data-nb-ref-number="49" data-nb-words="43" data-nb-chars="271"><span class="idea" data-nb-ref-number="48" id="idea48" data-nb-words="43" data-nb-chars="271">Vypadala ta&nbsp;maminka zcela jinak než ráno. Oči měla zatlačené, zavřená ústa, bílým šátkem přes uši podvázaná. žlutá, skvrnitá barva pleti zbělela a&nbsp;ztrhané rysy po&nbsp;posledních mukách se&nbsp;vyrovnaly, vzavše na&nbsp;se&nbsp;chladný smírný ráz smrti. Ruce měla založené na&nbsp;vpadlých prsou.</span></p>
          <p class="chunk" data-nb-ref-number="50" data-nb-words="74" data-nb-chars="456"><span class="idea" data-nb-ref-number="49" id="idea49" data-nb-words="74" data-nb-chars="456">Vůbec ráno vypadala spiš hrozně, odpudivě, byl to&nbsp;ještě příšerný vzruch po&nbsp;nedávném zápasu smrtelném… nyní to&nbsp;vše bylo nějak lepší, ne&nbsp;tak bezprostředně hrozivé! Dívalo se&nbsp;na&nbsp;ni&nbsp;ještě chvíli. Zkoumalo tu&nbsp;jaksi každý tah mrtvé matky. Pak se&nbsp;zachrulo, tesklivá plachost přešla po&nbsp;jeho tvářinkách. Zatěkalo zas pohledem po&nbsp;přítomných. A&nbsp;opět, neshledavši u&nbsp;nich žádného poučení o&nbsp;jiném, o&nbsp;nějaké změně poměrů, zpět zabloudilo očima dolů na&nbsp;prkno na&nbsp;tu&nbsp;mrtvou.</span></p>
          <p class="chunk" data-nb-ref-number="51" data-nb-words="2" data-nb-chars="10"><span class="idea" data-nb-ref-number="50" id="idea50" data-nb-words="2" data-nb-chars="10">Vše totéž.</span></p>
          <p class="chunk" data-nb-ref-number="52" data-nb-words="85" data-nb-chars="509"><span class="idea" data-nb-ref-number="51" id="idea51" data-nb-words="85" data-nb-chars="509">Lečtu jakoby náhle docela se&nbsp;rozjasnilo v&nbsp;dětské dušince. Zvolna odvracelo celé tělíčko, tak zvolna, jako by&nbsp;to&nbsp;patřilo nutně k&nbsp;věci, zvolna pojalo Katlu kolem krku, zvolna přitisklo si&nbsp;hlavu k&nbsp;jejímu rameni a&nbsp;začalo štkáti. Zprvu jen zticha, utajeně; ale pak, jako by&nbsp;sám sebou vzbuzován, vzrůstal ten dětský pláč, jako zesiluje se&nbsp;zurčení pramene, čím víc se&nbsp;k&nbsp;němu blížíme. Až&nbsp;konečně děcko vypuklo v&nbsp;opravdový, žalostný, usedavý nářek. A&nbsp;v&nbsp;nářku tom jalo se&nbsp;pozvédati obě ručinky nad ramena Katly volajíc:</span></p>
          <p class="chunk" data-nb-ref-number="53" data-nb-words="3" data-nb-chars="22"><span class="idea" data-nb-ref-number="52" id="idea52" data-nb-words="3" data-nb-chars="22">“Maminko má, maminko!”</span></p>
          <p class="chunk" data-nb-ref-number="54" data-nb-words="42" data-nb-chars="257"><span class="idea" data-nb-ref-number="53" id="idea53" data-nb-words="42" data-nb-chars="257">Ráno jako by&nbsp;nebylo ještě rozumělo významné mluvě smrti. Snad teprv ta&nbsp;jistota a&nbsp;ona nepoddajná trvalost změny s&nbsp;matkou zjednala si&nbsp;v&nbsp;dětské duši přiměřený ohlas; a&nbsp;vymýtivši z&nbsp;ní&nbsp;pro tu&nbsp;chvíli všechny jiné dětské zřetele, působila tajnou elementární silou…</span></p>
          <p class="chunk" data-nb-ref-number="55" data-nb-words="4" data-nb-chars="25"><span class="idea" data-nb-ref-number="54" id="idea54" data-nb-words="4" data-nb-chars="25">Pochmurná to&nbsp;byla chvíle.</span></p>
          <p class="chunk" data-nb-ref-number="56" data-nb-words="56" data-nb-chars="368"><span class="idea" data-nb-ref-number="55" id="idea55" data-nb-words="56" data-nb-chars="368">Děvečky za&nbsp;dveřmi víc neplakaly, plakati nemohly; pohnuté ty&nbsp;chvíle překračovaly dosah ženských slz. Poddávaly se&nbsp;jen jakési těžké vnitřní trýzni. Katla strnule hleděla před sebe, přenechávajíc děcku cele prožíti jeho žal A&nbsp;otec stál chvíli zachmuřen a&nbsp;nerozhodnut, drže v&nbsp;ruce cíp bílého prostěradla, načež zastřel rychle tvář mrtvoly a&nbsp;kynul Katle, aby dítě odnesla.</span></p>
          <p class="chunk" data-nb-ref-number="57" data-nb-words="26" data-nb-chars="148"><span class="idea" data-nb-ref-number="56" id="idea56" data-nb-words="26" data-nb-chars="148">Sám za&nbsp;chvíli odešel z&nbsp;domu. Na&nbsp;čerstvém slunném vzduchu jako by&nbsp;zapomněl na&nbsp;výjev předešlý; jeho krok a&nbsp;držení těla nabyly zas svěžesti a&nbsp;pevnosti.</span></p>
          <p class="chunk" data-nb-ref-number="58" data-nb-words="36" data-nb-chars="220"><span class="idea" data-nb-ref-number="57" id="idea57" data-nb-words="36" data-nb-chars="220">Děcko ještě dlouho nemohlo se&nbsp;upokojiti. Ale slaběji a&nbsp;slaběji znělo jeho štkaní, jako by&nbsp;již jen puzeno bez určitého zřetele pouhou setrvačností, a&nbsp;zvolna přešlo v&nbsp;dřímotu. Bylo položeno na&nbsp;svou postýlku a&nbsp;hned usínalo.</span></p>
          <p class="chunk" data-nb-ref-number="59" data-nb-words="5" data-nb-chars="29"><span class="idea" data-nb-ref-number="58" id="idea58" data-nb-words="5" data-nb-chars="29">A&nbsp;děvečky nad ním zavzdechly.</span></p>
          <p class="chunk" data-nb-ref-number="60" data-nb-words="22" data-nb-chars="133"><span class="idea" data-nb-ref-number="59" id="idea59" data-nb-words="22" data-nb-chars="133">Ta&nbsp;doba mezi dnem úmrtí a&nbsp;pohřbem byla cele naplněna chvatnými přípravami. Měl býti pohřeb slavný a&nbsp;okázalý, dle poměrů jejich jmění.</span></p>
          <p class="chunk" data-nb-ref-number="61" data-nb-words="76" data-nb-chars="437"><span class="idea" data-nb-ref-number="60" id="idea60" data-nb-words="76" data-nb-chars="437">Tudíž neměl nikdo valně času o&nbsp;děcko se&nbsp;starati. Bylo ponecháno samo sobě, a&nbsp;jaksi tušíc, že&nbsp;by&nbsp;nyní bylo všem a&nbsp;všude na&nbsp;závadu, stranilo se&nbsp;raději samo. Po&nbsp;celý ten čas dlelo ponejvíce venku, honilo si&nbsp;broučky, trhalo orsej, z&nbsp;mlíčí uplétalo si&nbsp;řetízky. Ale nejraději usedalo někde nablízku kuřátek. Skoro jako by&nbsp;se&nbsp;s&nbsp;nimi spřátelilo, ba&nbsp;ani kvočna nepočínala si&nbsp;proti němu již tak prchle a&nbsp;nedůtklivě, třebas že&nbsp;úplně ještě nevěřila.</span></p>
          <p class="chunk" data-nb-ref-number="62" data-nb-words="189" data-nb-chars="1136"><span class="idea" data-nb-ref-number="61" id="idea61" data-nb-words="189" data-nb-chars="1136">Úžasně prospívala ta&nbsp;drobotina; rostla před očima, jejich bystrost a&nbsp;schopnosti vyvíjely se&nbsp;rychle, děcku zdála se&nbsp;nesmírně moudrá, málem moudřejší než ono samo. Hbitost a&nbsp;obratnost jejich plnila je&nbsp;obdivem; způsob, jakým ďobala jáhlí, jak z&nbsp;misky sborem pijíce pozvedala vzhůru zobáčky, jak povyskakovala za&nbsp;muškou a&nbsp;pronásledovala broučka — všechny ty&nbsp;zvyky a&nbsp;obyčeje jejich přiváděly je&nbsp;u&nbsp;vytržení. Ba&nbsp;připadalo mu&nbsp;to&nbsp;všechno přímo zázračno, neboť porovnávajíc samo sebe i&nbsp;Katlu i&nbsp;Barču s&nbsp;nimi, nejen nic podobného nenalézalo, nýbrž, vpravujíc se&nbsp;i&nbsp;v&nbsp;myšlénkách svých v&nbsp;podobné okolnosti, musilo uznati, že&nbsp;ono ani Katla ani Barča by&nbsp;něco podobného vůbec nedovedly. Kolikrátpakkoliv se&nbsp;děcko namáhalo&nbsp;spočítati hemžící tvorečky, nikdy se&nbsp;mu&nbsp;to&nbsp;nezdařilo; nebyla to&nbsp;snad ta&nbsp;příčina, že&nbsp;děcko výše nežli do&nbsp;pěti a&nbsp;to&nbsp;někdy ještě s&nbsp;chybou počítati nedovedlo, nýbrž jen ten jejich ruch a&nbsp;nepokoj -sotva totiž přišlo k&nbsp;dvojce a&nbsp;v&nbsp;paměti si&nbsp;ta&nbsp;dvě spočítaná označilo, přiběhla již sem jiná a&nbsp;první zas odběhla, z&nbsp;paměti se&nbsp;mu&nbsp;vytrativše — jak se&nbsp;tedy dopočítati? Byl to&nbsp;vůbec divný rod ten rod kuřecí, jak žil a&nbsp;prospíval, věru divný svět.</span></p>
          <p class="chunk" data-nb-ref-number="63" data-nb-words="224" data-nb-chars="1438"><span class="idea" data-nb-ref-number="62" id="idea62" data-nb-words="224" data-nb-chars="1438">Jen jedno kuře jako by&nbsp;mezi všemi činilo výjimku. Tamhleto je&nbsp;to. Tělíčko mělo slaboučké, pořád nijak neprospívalo, sotva stálo na&nbsp;nohou a&nbsp;často zůstalo bezmocně ležeti na&nbsp;bříšku, hlavu zobáčkem namáhavě o&nbsp;zem vzpírajíc. Nebralo jaksi účastenství na&nbsp;ruchu ostatních, nemísilo se&nbsp;mezi ně, nepředhánělo se&nbsp;s&nbsp;nimi o&nbsp;nějaké to&nbsp;zrnko, netípalo tak hlasitě a&nbsp;vesele jako ostatní a&nbsp;mělo smutná, zkalená očinka, jimiž jaksi beznadějně dívalo se&nbsp;dokola. Bylo také škaredějším barvou i&nbsp;tvarem oproti ostatním, zkulatělým jako soudečky a&nbsp;žlutavým jako kanárci Někdy se&nbsp;najednou zabloumalo, těžce a&nbsp;nečinně, co&nbsp;s&nbsp;druhými již kvočna dávno byla pryč. Zpozorovavši napotom svou opuštěnost, zakvílelo smutným nečistým hlasem a&nbsp;jalo se&nbsp;nějakým směrem nemotorně, křečovitě běžeti, do&nbsp;všeho vrážejíc, všady se&nbsp;zaplétajíc, do&nbsp;každé díry zapadajíc. A&nbsp;když se&nbsp;mu&nbsp;konečně podařilo ostatních zas nalézti, vrazilo s&nbsp;tak úzkostlivým chvatem do&nbsp;jejich středu a&nbsp;tak se&nbsp;chrulo mezi všemi zmateně, jako by&nbsp;zoufale hledalo nějaké ochrany nebo pomoci. Jenže také často, když tak zůstalo osamoceno, rozběhlo se&nbsp;napotom zcela jiným směrem, než v&nbsp;kterém se&nbsp;ozývalo kvokání a&nbsp;típání jeho rodiny; a&nbsp;tím směrem běželo třebas chvíli s&nbsp;takovou nesmyslnou urputností, jako by&nbsp;tam někde ostatní býti museli. Až&nbsp;značně se&nbsp;tak oddálivši, zůstalo konečně někde vysíleno, pokleslo na&nbsp;bříško, zobáček vzepřelo o&nbsp;zem, kalná očka přimhouřilo, poddávajíc se&nbsp;jakési tupé zvířecí rezi­naci.</span></p>
          <p class="chunk" data-nb-ref-number="64" data-nb-words="66" data-nb-chars="426"><span class="idea" data-nb-ref-number="63" id="idea63" data-nb-words="66" data-nb-chars="426">Děcko si&nbsp;dobře povšimlo nápadného toho zjevu. Bylo nemožno si&nbsp;toho nepovšimnouti. A&nbsp;jaksi lítost se&nbsp;zmocnila jeho srdéčka. Ubohého kuřete začalo si&nbsp;více všímati, začalo mu&nbsp;věnovati péči a&nbsp;ošetření. Přenášelo je&nbsp;k&nbsp;ostatním, jestli zůstalo pozadu. Samo mu&nbsp;někdy vložilo do&nbsp;zobáčku jáhlí, k&nbsp;vodě mu&nbsp;přikloňovalo zobáček. Pravá soustrast vzklíčila v&nbsp;dětské duši. Jenže to&nbsp;všechno nějak nic nepomáhalo, kuře zůstávalo pořád takové…</span></p>
          <p class="chunk" data-nb-ref-number="65" data-nb-words="132" data-nb-chars="773"><span class="idea" data-nb-ref-number="64" id="idea64" data-nb-words="132" data-nb-chars="773">Po&nbsp;celou dobu příprav k&nbsp;pohřbu děcko matky ani nezhlédlo. Jako by&nbsp;od&nbsp;oné chvíle, kdy na&nbsp;ruce Katly nad její mrtvolou zahořekovalo, si&nbsp;na&nbsp;ni&nbsp;vůbec nevzpomnělo. Netázalo se&nbsp;na&nbsp;ni, nežádalo ničeho o&nbsp;ní&nbsp;věděti: vědělo, že&nbsp;jednou umřela, a&nbsp;to&nbsp;zdálo se&nbsp;mu&nbsp;dostačovati. Nejevilo zármutku: jako by&nbsp;to, že&nbsp;umřela, rozumělo se&nbsp;samo sebou a&nbsp;rmoutiti se&nbsp;nad tou nutností bylo nesmyslno. Po&nbsp;zvyku dětí nestálo tvrdošijně na&nbsp;svém, že&nbsp;chce, aby mrtvá maminka vstala a&nbsp;je&nbsp;chovala, jak v&nbsp;takových případech se&nbsp;stává (což přivozuje obyčejně u&nbsp;přítomných výbuch štkání a&nbsp;významně pak bývá vypravováno): bylo rozumno, vědouc, co&nbsp;může býti. Docela nemělo lačné zvědavosti obvyklé u&nbsp;dětí, že&nbsp;rády se&nbsp;dívají na&nbsp;mrtvoly, jež jsou jim zjevem neobyčejným, lákavým: jako by&nbsp;tušilo, že&nbsp;to&nbsp;není slušno…</span></p>
          <p class="chunk" data-nb-ref-number="66" data-nb-words="59" data-nb-chars="340"><span class="idea" data-nb-ref-number="65" id="idea65" data-nb-words="59" data-nb-chars="340">Hrany po&nbsp;ten čas zněly nepřetržitě. Slyšelo je&nbsp;děcko, obracelo se&nbsp;po&nbsp;jejich rozléhavých zvucích, jež tak hluboce a&nbsp;pádně zněly. Nezeptalo se&nbsp;však ani jednou, cože by&nbsp;to&nbsp;bylo a&nbsp;k&nbsp;čemu takového zvonění: jako by&nbsp;taktéž vědělo všechno, ve&nbsp;spojení s&nbsp;událostí s&nbsp;matkou to&nbsp;vztahovalo a&nbsp;vědouc to&nbsp;nechtělo se&nbsp;zbytečně ptáti ze&nbsp;šetrnosti k&nbsp;ostatním.</span></p>
          <p class="chunk" data-nb-ref-number="67" data-nb-words="58" data-nb-chars="325"><span class="idea" data-nb-ref-number="66" id="idea66" data-nb-words="58" data-nb-chars="325">Domácím to&nbsp;bylo až&nbsp;nápadno. Ale když ono samo se&nbsp;matky nedožadovalo, ostatní zúmyslně vyhýbali se&nbsp;všem zmínkám&nbsp;o ní&nbsp;a&nbsp;přípravy k&nbsp;pohřbu co&nbsp;možná tajili. Stalo se&nbsp;to&nbsp;na&nbsp;příkaz pána i&nbsp;z&nbsp;jejich vlastního popudu. Báli se&nbsp;možných výbuchů nářku a&nbsp;nějakého “činění” ze&nbsp;strany dítěte jako tehdáž. A&nbsp;žal malých trhá srdce velkým vždy.</span></p>
          <p class="chunk" data-nb-ref-number="68" data-nb-words="49" data-nb-chars="306"><span class="idea" data-nb-ref-number="67" id="idea67" data-nb-words="49" data-nb-chars="306">Té&nbsp;umírněnosti u&nbsp;děcka byl zvláště otec rád. Nebyl jinak přítelem pohnutlivých scén, při nichž proti vůli vtírají se&nbsp;na&nbsp;mysl nepohodlné myšlénky, stavící se&nbsp;začasté proti našim tajným zájmům. Bylo mu&nbsp;to&nbsp;dobrou zárukou pro budoucnost, že&nbsp;děcko bude rozumno a&nbsp;žádných nesnází mu&nbsp;všeliké možné pády nepřivodí.</span></p>
          <p class="chunk" data-nb-ref-number="69" data-nb-words="24" data-nb-chars="149"><span class="idea" data-nb-ref-number="68" id="idea68" data-nb-words="24" data-nb-chars="149">Tak děcko zůstalo osamoceno, samo sobě zůstaveno. A&nbsp;počínalo si, jako by&nbsp;odjakživa matky nemělo. Všelijak si&nbsp;hrálo, kuřátky se&nbsp;zaujalo a&nbsp;bůhvíco vše.</span></p>
          <p class="chunk" data-nb-ref-number="70" data-nb-words="173" data-nb-chars="1082"><span class="idea" data-nb-ref-number="69" id="idea69" data-nb-words="173" data-nb-chars="1082">Ale někdy najednou se&nbsp;zamyslilo, pouštějíc hračku z&nbsp;ruky. Slyšelo ze&nbsp;stavení ohlas příprav, slyšelo temně bijící zvony, zůstávalo pak hluboce a&nbsp;dlouho zamyšleno, všechno ostatní opomíjejíc. Proč se&nbsp;to&nbsp;zamyslilo? Pochybuji, že&nbsp;v&nbsp;takových chvílích přemítalo o&nbsp;svém nestěstí a&nbsp;jeho dosahu. Pochybuji, že&nbsp;přemítajíc o&nbsp;něm úpělo by&nbsp;ve&nbsp;chvílích takových samo k&nbsp;sobě asi těmi slovy: Bože můj, kam se&nbsp;to&nbsp;poděju, když se&nbsp;mně maminka odebrala! Nebo: Maminko, proč jsi mi&nbsp;umřela a&nbsp;zanechala mě&nbsp;samotna mezi tolika zlými lidmi na&nbsp;poušti života? Pochybuji, že&nbsp;v&nbsp;mystické končiny myšlénkami a&nbsp;káravým citem provázelo tu&nbsp;zmizelou bytost nejdražší. O&nbsp;čem že&nbsp;tedy přemýšlelo? Kdož to&nbsp;může věděti, nikdo ještě nepostihl záchvěvů dětské dušinky. Leč vyskytnulli se&nbsp;v&nbsp;té&nbsp;dětské duši jen pouhý šerý stín zármutku i&nbsp;nejslabší chmura vědomého zatruchlení, mělo to&nbsp;větší význam, hloub vnikal stesk ten do&nbsp;nebes než veškero to&nbsp;význačné úpění velkých a&nbsp;všechny jejich žaly, naučené, znající svůj efekt a&nbsp;projadřující se&nbsp;planými křiky, za&nbsp;nimiž skrývá se&nbsp;obyčejně tolik postranních myšlének a&nbsp;živlů sobeckých.</span></p>
          <p class="chunk" data-nb-ref-number="71" data-nb-words="63" data-nb-chars="381"><span class="idea" data-nb-ref-number="70" id="idea70" data-nb-words="63" data-nb-chars="381">Ano, kdož ví, o&nbsp;čem přemítalo. Leč ve&nbsp;chvílích takových stopa pochmurnosti a&nbsp;uzavřenosti ukázala se&nbsp;na&nbsp;jeho lících a&nbsp;nenazíravý trudný pohled těkal do&nbsp;prázdna. Načež zvolna zvrátilo se&nbsp;na&nbsp;zem a&nbsp;nadlouho obličej skrylo do&nbsp;trávy. Leč když povstalo, žádných slz nebylo v&nbsp;jeho očinkách; značilo to&nbsp;ulehnutí a&nbsp;ukrytí tváře zcela něco jiného než pláč — jiné, mohutnější, ukrytější hnutí…</span></p>
          <p class="chunk" data-nb-ref-number="72" data-nb-words="34" data-nb-chars="220"><span class="idea" data-nb-ref-number="71" id="idea71" data-nb-words="34" data-nb-chars="220">Zvečera přede dnem pohřbu přinesli truhláři rakev. Viděli ji&nbsp;potaženou fialovým sametem, se&nbsp;zlatými kruhy po&nbsp;stranách, se&nbsp;stříbrnými andělíčky v&nbsp;rohu a&nbsp;s&nbsp;velkým křížem, prokládaným perletí, na&nbsp;víku — bylo nutno žasnouti!</span></p>
          <p class="chunk" data-nb-ref-number="73" data-nb-words="5" data-nb-chars="26"><span class="idea" data-nb-ref-number="72" id="idea72" data-nb-words="5" data-nb-chars="26">Kdož by&nbsp;se&nbsp;tu&nbsp;nezaradoval?</span></p>
          <p class="chunk" data-nb-ref-number="74" data-nb-words="7" data-nb-chars="41"><span class="idea" data-nb-ref-number="73" id="idea73" data-nb-words="7" data-nb-chars="41">S&nbsp;němým vytržením hledělo děcko na&nbsp;rakev.</span></p>
          <p class="chunk" data-nb-ref-number="75" data-nb-words="22" data-nb-chars="140"><span class="idea" data-nb-ref-number="74" id="idea74" data-nb-words="22" data-nb-chars="140">“Jejej, jejej,” plynulo mu&nbsp;jen z&nbsp;úst, když po&nbsp;celkových dojmech jalo se&nbsp;pozorovati ty&nbsp;veškeré podrobnosti, pěkně prstíčkem si&nbsp;je&nbsp;objíždějíc.</span></p>
          <p class="chunk" data-nb-ref-number="76" data-nb-words="97" data-nb-chars="576"><span class="idea" data-nb-ref-number="75" id="idea75" data-nb-words="97" data-nb-chars="576">Nemělo pražádného ponětí o&nbsp;určení té&nbsp;krásné věci, Bylo by&nbsp;se&nbsp;na&nbsp;ni&nbsp;dívalo s&nbsp;menším obdivem, snad s&nbsp;větší hrůzou, kdyby vědělo, jak ji&nbsp;zasypou do&nbsp;vlhké země, jak zanedlouho fialový samet se&nbsp;odchlípí a&nbsp;zhnědne, zlato zčerná, dřevo uhnije, ohyzdná troska zbude ze&nbsp;všeho; a&nbsp;jak celá ta&nbsp;krása má&nbsp;obojí šalebný účel, aby na&nbsp;jedné straně zaslepily se&nbsp;oči povrchních zvědavců a&nbsp;vyhovělo se&nbsp;předsudkům malicherných lidí, na&nbsp;druhé, aby uzavřelo v&nbsp;sebe strašlivé tajemné průběhy, jimiž z&nbsp;jeho nedávno živé a&nbsp;milující maminky zůstane v&nbsp;krátkém čase hromádka mrtvé hlíny a&nbsp;zkaženého puchu.</span></p>
          <p class="chunk" data-nb-ref-number="77" data-nb-words="109" data-nb-chars="617"><span class="idea" data-nb-ref-number="76" id="idea76" data-nb-words="109" data-nb-chars="617">Leč že&nbsp;o&nbsp;tom všem nemělo potuchy, proto se&nbsp;mu&nbsp;rakev tak nesmírně líbila. Mělo při tom jedině ponětí nějakého blaženství. A&nbsp;když Katla podotkla, že&nbsp;tady bude jeho&nbsp;maminka spáti, spáti napořád a&nbsp;nikde jinde… nu&nbsp;což, to&nbsp;by&nbsp;nebylo tak zlé, pomyslelo si&nbsp;děcko a&nbsp;vmyslelo se&nbsp;do&nbsp;stavu, kdyby tak jemu bylo popřáno se&nbsp;tam položiti. Přimhouřilo oči. Téměř pocit řevnivosti vzbudil se&nbsp;mu&nbsp;v&nbsp;nitru. Brzo však byla to&nbsp;úplná radost dětské oddanosti, že&nbsp;všechno to&nbsp;je&nbsp;přichystáno jedinějpro jeho maminku, a&nbsp;nemá na&nbsp;to&nbsp;práva ani nějaká Barča, co&nbsp;u&nbsp;nich slouží, ani baráčnice naproti, co&nbsp;pořád hubácí, že&nbsp;jí&nbsp;jejich kačky trávu šlapou.</span></p>
          <p class="chunk" data-nb-ref-number="78" data-nb-words="94" data-nb-chars="518"><span class="idea" data-nb-ref-number="77" id="idea77" data-nb-words="94" data-nb-chars="518">A&nbsp;nebylo by&nbsp;se&nbsp;raději od&nbsp;rakve hnulo v&nbsp;jakési dětské žárlivosti. Zdálo se&nbsp;mu, že&nbsp;nemůže býti nikoho, kdo by&nbsp;rovněž nečinil nároků na&nbsp;tu&nbsp;krásnou věc, a&nbsp;že&nbsp;by&nbsp;někdo toho útulku pro sebe mohl se&nbsp;zmocniti nebo jej ze&nbsp;závisti poškoditi. Bylo proto potřeba, aby někdo tu&nbsp;zůstal, a&nbsp;chtělo ono samo zůstati, aby jaksi něco učinilo pro maminku. Když se&nbsp;do&nbsp;rakve mělo vložiti mrtvé tělo, muselo děcko ven; ostatně teď již bylo zjištěno, že&nbsp;nikdo jiný se&nbsp;tam dostati nemůže než právě jeho maminka. Nechalo se&nbsp;tedy klidně odvésti.</span></p>
          <p class="chunk" data-nb-ref-number="79" data-nb-words="71" data-nb-chars="426"><span class="idea" data-nb-ref-number="78" id="idea78" data-nb-words="71" data-nb-chars="426">Téhož večera přinesl krejčí dvoje nové šaty. Jedny pro otce, druhé sametové pro děcko. To&nbsp;bylo něco zas nově vzrušujícího. Leč dnes se&nbsp;toho nesmělo již dotknouti, až&nbsp;zítra. Muselo jíti spat. Usnulo s&nbsp;představami o&nbsp;sametových šatičkách,&nbsp;o rakvi se&nbsp;zlatými kruhy. A&nbsp;nikdy snad dětské sny nebyly tak blahy jak oné noci před pohřbem maminky. Ráno děcko časně probudili. Skoro se&nbsp;mu&nbsp;ještě vstávati nechtělo. Bylo toho však potřeba.</span></p>
          <p class="chunk" data-nb-ref-number="80" data-nb-words="11" data-nb-chars="66"><span class="idea" data-nb-ref-number="79" id="idea79" data-nb-words="11" data-nb-chars="66">Nastal v&nbsp;domě pravý shon. Všechno také mělo již sváteční vzezření.</span></p>
          <p class="chunk" data-nb-ref-number="81" data-nb-words="85" data-nb-chars="509"><span class="idea" data-nb-ref-number="80" id="idea80" data-nb-words="85" data-nb-chars="509">Přibylo mnoho přátel, z&nbsp;nichž několik děcko dosud neznalo. Mezi nimi nějaká mladá hezká ženština. Ta, jakmile se&nbsp;děcko probudilo, hned se&nbsp;ho&nbsp;zmocnila, přenesla je&nbsp;v&nbsp;jakémsi nadšení několikráte po&nbsp;pokoji a&nbsp;jala se&nbsp;je&nbsp;mnohonásobně líbati, hlasitě a&nbsp;okázale, vyrážejíc přitom radostné vzlyky. Děcku bylo u&nbsp;ní&nbsp;nevolno a&nbsp;bálo se&nbsp;jí&nbsp;nevědouc proč: jestli snad pro ty&nbsp;tlusté horké rty, přisávající se&nbsp;na&nbsp;jeho tváře, nebo pro ty&nbsp;jiskrné temné oči, nějak zlomyslně na&nbsp;ně&nbsp;hledící. Zároveň ta&nbsp;ženština pořád mlela jedno:</span></p>
          <p class="chunk" data-nb-ref-number="82" data-nb-words="60" data-nb-chars="359"><span class="idea" data-nb-ref-number="81" id="idea81" data-nb-words="60" data-nb-chars="359">“Nešťastný sirotečku, ztratils teda maminku! (Jako by&nbsp;samo to&nbsp;nevědělo!) Jaké to&nbsp;neštěstí, jaká ztráta? Ale jen neplač, zlatoušku rozmilý! (Jako by&nbsp;plakalo!) Pranic si&nbsp;z&nbsp;toho nedělej, hluboce se&nbsp;nezarmucuj! (Jako by&nbsp;věděla, že&nbsp;si&nbsp;z&nbsp;toho něco dělá neb se&nbsp;zarmucuje!) Jsouť dobří lidé na&nbsp;světě, již se&nbsp;vás ještě ujmou, jasná očka moje… a&nbsp;maminku vám vynahradí.”</span></p>
          <p class="chunk" data-nb-ref-number="83" data-nb-words="21" data-nb-chars="134"><span class="idea" data-nb-ref-number="82" id="idea82" data-nb-words="21" data-nb-chars="134">Poslední slova mluvila tišším, , ale přece slyšitelným a&nbsp;jakoby pohnutím přerývaným hlasem, a&nbsp;na&nbsp;jasná očka začalo to&nbsp;nanovo mlaskati.</span></p>
          <p class="chunk" data-nb-ref-number="84" data-nb-words="81" data-nb-chars="481"><span class="idea" data-nb-ref-number="83" id="idea83" data-nb-words="81" data-nb-chars="481">Pozorovali to&nbsp;všichni, významně na&nbsp;se&nbsp;pohlížejíce; jedni jaksi ve&nbsp;smyslu pro mladou ženštinu příznivém (a těch bylo víc), druzí však uštěpačně a&nbsp;zlomyslně. Pozoroval to&nbsp;i&nbsp;otec a&nbsp;nezdál se&nbsp;nemile dojat. Také zraků z&nbsp;mladé ženštiny nespustil a&nbsp;jí, jak se&nbsp;zdálo, nejvíce na&nbsp;tom záleželo, aby právě on&nbsp;to&nbsp;pozoroval. Setkalyli se&nbsp;jejich pohledy, což z&nbsp;její strany stávalo se&nbsp;jen náhodou, ačkoliv velmi často, prudce vždy sklopila víčka a&nbsp;zapýřivši se&nbsp;jala se&nbsp;tím horlivěji děcko líbati…</span></p>
          <p class="chunk" data-nb-ref-number="85" data-nb-words="65" data-nb-chars="380"><span class="idea" data-nb-ref-number="84" id="idea84" data-nb-words="65" data-nb-chars="380">Děcku bylo čím dále nevolněji. Takřka je&nbsp;pálily polibky mladé ženštiny a&nbsp;řeřavě svíraly je&nbsp;její lokte, z&nbsp;rukávů se&nbsp;stále obnažující. Začalo se&nbsp;nepokojně ohlížeti kolem; leč při pohledu na&nbsp;samé ty&nbsp;cizí lidi, k&nbsp;nimž nemohlo a&nbsp;bálo se&nbsp;přichýliti, vzrušovalo se&nbsp;tím více jeho srdéčko. A&nbsp;již nepovědomou úzkostí začala se&nbsp;kaliti jeho očka, jedna slza za&nbsp;druhou začala z&nbsp;nich vyplývati.</span></p>
          <p class="chunk" data-nb-ref-number="86" data-nb-words="47" data-nb-chars="294"><span class="idea" data-nb-ref-number="85" id="idea85" data-nb-words="47" data-nb-chars="294">“Chci k&nbsp;mamince, pusťte mě&nbsp;k&nbsp;mamince!” zahořekovalo v&nbsp;náhlém výbuchu. Bylo to&nbsp;řečeno s&nbsp;takovou rozhodností, zřeknuvší se&nbsp;všech stávajících ohledů, až&nbsp;se&nbsp;všichni zarazili v&nbsp;trapných rozpacích. Mladá ženština, zarděvši se&nbsp;v&nbsp;nevoli, sotva mohla udržeti sápající se&nbsp;děcko. I&nbsp;vložil se&nbsp;do&nbsp;toho otec:</span></p>
          <p class="chunk" data-nb-ref-number="87" data-nb-words="5" data-nb-chars="42"><span class="idea" data-nb-ref-number="86" id="idea86" data-nb-words="5" data-nb-chars="42">“Budešli pak způsobným!?” pohrozil káravě.</span></p>
          <p class="chunk" data-nb-ref-number="88" data-nb-words="10" data-nb-chars="58"><span class="idea" data-nb-ref-number="87" id="idea87" data-nb-words="10" data-nb-chars="58">Leč v&nbsp;témž proudu řítily se&nbsp;dětské pocity jednou vzrušeny:</span></p>
          <p class="chunk" data-nb-ref-number="89" data-nb-words="33" data-nb-chars="199"><span class="idea" data-nb-ref-number="88" id="idea88" data-nb-words="33" data-nb-chars="199">“K mamince chci, k&nbsp;mamince, Katlo, doneste mě&nbsp;k&nbsp;ní!” Katla, se&nbsp;zachmuřenou tváří stojíc opodál, učinila několik kroků kupředu. ženština šlehla po&nbsp;ní&nbsp;okem a&nbsp;úžeji přivinula k&nbsp;sobě vzpírající se&nbsp;děcko.</span></p>
          <p class="chunk" data-nb-ref-number="90" data-nb-words="46" data-nb-chars="285"><span class="idea" data-nb-ref-number="89" id="idea89" data-nb-words="46" data-nb-chars="285">Počkejte jen, Katličko," pravila. “Dovolte, abych sama si&nbsp;je&nbsp;tam donesla. — Pojď teda, andílku můj, podíváme se&nbsp;na&nbsp;maminku. Pojďme prokázat nebožce její čest. A&nbsp;— (dopověděla s&nbsp;jakousi pietou, překlonivši hlavu nazad přes rameno směrem k&nbsp;ostatním) — seznáme tu&nbsp;svatý rys dětské lásky.”</span></p>
          <p class="chunk" data-nb-ref-number="91" data-nb-words="32" data-nb-chars="204"><span class="idea" data-nb-ref-number="90" id="idea90" data-nb-words="32" data-nb-chars="204">Leč jako děti vůbec pokazí tak mnoho z&nbsp;našich plánů, zkazilo děcko i&nbsp;její plán: “seznati rys té&nbsp;svaté dětské lásky” a&nbsp;“průkaz poslední cti nebožce”. Zkazilo zároveň všeobecnou náladu, vzkřiknuvši zlostně:</span></p>
          <p class="chunk" data-nb-ref-number="92" data-nb-words="8" data-nb-chars="37"><span class="idea" data-nb-ref-number="91" id="idea91" data-nb-words="8" data-nb-chars="37">“Já nechci být u&nbsp;vás, chci ke&nbsp;Katle.”</span></p>
          <p class="chunk" data-nb-ref-number="93" data-nb-words="10" data-nb-chars="57"><span class="idea" data-nb-ref-number="92" id="idea92" data-nb-words="10" data-nb-chars="57">A&nbsp;davši se&nbsp;do&nbsp;usedavého štkaní, vztahovalo ruce ke&nbsp;Katle:</span></p>
          <p class="chunk" data-nb-ref-number="94" data-nb-words="11" data-nb-chars="57"><span class="idea" data-nb-ref-number="93" id="idea93" data-nb-words="11" data-nb-chars="57">“Katlo, vemte mě&nbsp;vy, vy&nbsp;mě&nbsp;doneste k&nbsp;mamince, k&nbsp;mamince!”</span></p>
          <p class="chunk" data-nb-ref-number="95" data-nb-words="45" data-nb-chars="280"><span class="idea" data-nb-ref-number="94" id="idea94" data-nb-words="45" data-nb-chars="280">Tu&nbsp;otec popošel k&nbsp;němu s&nbsp;hrozivou tváří. Ale mladá ženština ho&nbsp;zadržela s&nbsp;jakýmsi úpěnlivým pohledem:,Prosím vás, strejčínku, kvůli mně… Jest ještě malé, bojí se&nbsp;nás." A&nbsp;ochotna, zdánlivě beze všeho rozhořčení, podala děcko Katle a&nbsp;ono na&nbsp;Katliných prsou skrylo plačící svou tvář…</span></p>
          <p class="chunk" data-nb-ref-number="96" data-nb-words="113" data-nb-chars="756"><span class="idea" data-nb-ref-number="95" id="idea95" data-nb-words="113" data-nb-chars="756">Kněží skončili svá latinská říkání. Spustila hudba. Zahlaholily zvony. Máry byly pozdviženy. Ministranti ještě zevlovali. Pak se&nbsp;vše hnulo. Rozplakali se&nbsp;lidé, když vynášeli nebožku. Po&nbsp;zdržovaném delším napětí nastává chvíle úlevy v&nbsp;pláči. Byl to&nbsp;pláč nezaplacený, upřímný, lítostný. Neboť nebožka byla dobrodějkou všech a&nbsp;žena citlivého, velkého srdce. A&nbsp;týmž okamžikem, jakmile rakev byla vznesena, pohnul se&nbsp;doširoka zástup lidstva, ohromný, jako když přes nesmírnou vodní tůň vichr zavěje. Zvolna vyvíjel se&nbsp;ze&nbsp;zástupu úzký dlouhý řad, a&nbsp;dlouho trvalo, než došla řada na&nbsp;poslední a&nbsp;začali se&nbsp;hýbati. Naposled vyšla tlustá Barča. Uzavřevši ohromným klíčem domovské dvéře, prodírala se&nbsp;směle i&nbsp;bezohledně zástupem, aby byla co&nbsp;nejblíže nebožce své paní.</span></p>
          <p class="chunk" data-nb-ref-number="97" data-nb-words="13" data-nb-chars="78"><span class="idea" data-nb-ref-number="96" id="idea96" data-nb-words="13" data-nb-chars="78">Všichni jí&nbsp;také ochotně ustupovali, měla k&nbsp;tomu právo&nbsp;Dům zůstal tedy opuštěn.</span></p>
          <p class="chunk" data-nb-ref-number="98" data-nb-words="235" data-nb-chars="1366"><span class="idea" data-nb-ref-number="97" id="idea97" data-nb-words="235" data-nb-chars="1366">Opustila jej právě ta, jež v&nbsp;něm vládla po&nbsp;dlouhá léta a&nbsp;byla domu dobrým andělem. Jedině mouchy; zůstavše po&nbsp;uzavřených oknech, bzučely žalostně v&nbsp;prázdných místnostech a&nbsp;jako by&nbsp;se&nbsp;dobývaly ven. Domácí pes, po&nbsp;břehu doprovodiv paní a&nbsp;shledav, že&nbsp;dále jíti nebylo by&nbsp;vhodno s&nbsp;takovým množstvím lidstva, vrátil se, a&nbsp;usednuv na&nbsp;práh, dal se&nbsp;do&nbsp;žalostného vytí; bylať nebožka ta, jež vždy naň žrádlem pamatovala a&nbsp;často před bitím jej ochránila. Po&nbsp;chlévech rozhučel se&nbsp;dobytek a&nbsp;jevil nepokoj; vždyť nebožka tolik pečovala, aby všeho se&nbsp;mu&nbsp;dostalo, aby děvečky jej nezanedbávaly, a&nbsp;nemohlo mu&nbsp;zůstati lhostejno, že&nbsp;ji&nbsp;odnášeli. A&nbsp;na&nbsp;zahradě stromy zašuměly táhlým vzmachem, jako by&nbsp;rovněž těžce zanaříkaly; neb i&nbsp;o&nbsp;ně&nbsp;starala se&nbsp;nebožka, aby dostalo se&nbsp;jim potřebného ošetření… A&nbsp;ještě někdo jako by&nbsp;zvířecími myšlenkami provázel paní domu. Nebohé vetché kuře, zanecháno právě daleko za&nbsp;svými druhy, běhalo s&nbsp;křikem, aby je&nbsp;nalezlo, a&nbsp;zbloudilo zatím kamsi k&nbsp;plotu do&nbsp;příkopu. Skrčilo se&nbsp;tu&nbsp;z&nbsp;únavy a&nbsp;sledovalo celý průvod, jak zvolna se&nbsp;podle vyvíjel. A&nbsp;když již dávno minul, pořád se&nbsp;tam ještě krčilo. Zdaž neuvažovalo v&nbsp;kuřecí své duši, že&nbsp;ta, jíž sice neznalo, ale o&nbsp;níž samou chválu slyšelo od&nbsp;celého drůbežího světa v&nbsp;domě, že&nbsp;ta&nbsp;milosrdná bytost také jeho byla by&nbsp;si&nbsp;povšimla a&nbsp;nějakou péči mu&nbsp;věnovala v&nbsp;nepříznivém jeho osudu? Kdo ví, my&nbsp;to&nbsp;věděti nemůžeme.</span></p>
          <p class="chunk" data-nb-ref-number="99" data-nb-words="43" data-nb-chars="274"><span class="idea" data-nb-ref-number="98" id="idea98" data-nb-words="43" data-nb-chars="274">Průvod byl již daleko. Přibýval dav účastníků, z&nbsp;každé chýže a&nbsp;všech polních cest se&nbsp;lidé přidávali. Šířil se&nbsp;davem jednomyslný, skvělý úsudek: Byla to&nbsp;žena andělská, dobrodějka chuďasů, všem přispěla v&nbsp;nesnázi! Rosa slz vlažila při tom oči citlivých, chudí plakali hlasitě.</span></p>
          <p class="chunk" data-nb-ref-number="100" data-nb-words="58" data-nb-chars="314"><span class="idea" data-nb-ref-number="99" id="idea99" data-nb-words="58" data-nb-chars="314">První za&nbsp;rakví šla stará Katla, nesouc v&nbsp;náručí děcko; jakkoliv stará a&nbsp;slabá, nedala si&nbsp;vzíti, aby některá mladší&nbsp;a silnější to&nbsp;činila. Nemajíc více slz, upírala kalné oči na&nbsp;zem a&nbsp;chvílemi natřásalo jí&nbsp;to&nbsp;tělem jako v&nbsp;horečce, při čemž vždy prudce děcko sevřela, až&nbsp;ono s&nbsp;údivem a&nbsp;jaksi káravě se&nbsp;po&nbsp;ní&nbsp;ohlédalo.</span></p>
          <p class="chunk" data-nb-ref-number="101" data-nb-words="89" data-nb-chars="574"><span class="idea" data-nb-ref-number="100" id="idea100" data-nb-words="89" data-nb-chars="574">Zraky všech nejbližších ohlédaly se&nbsp;po&nbsp;něm, sirotku. Dítě jako by&nbsp;to&nbsp;pozorovalo, tvářilo se&nbsp;nadmíru vážně a&nbsp;patrné uspokojení ozařovalo jeho tvářinky. Byloť ostatně něco rozkošného býti nesenu za&nbsp;houpavých, rázných zvuků smutečního pochodu, rytmického hlaholení zvonů a&nbsp;stejnoměrných dunných kročejů lidstva. Děcko začasté samo jalo se&nbsp;do&nbsp;těch rázů kývati tělem a&nbsp;ručky do&nbsp;taktu pozvédati; i&nbsp;úsměv vyplynul na&nbsp;jeho drobné rty. Ano, bylo všechno, co&nbsp;dnes se&nbsp;dálo, tak velkolepé a&nbsp;nádherné, že&nbsp;stačilo to&nbsp;vzrušiti mysl člověka každého, i&nbsp;takového, jemuž třebas umřela maminka…</span></p>
          <p class="chunk" data-nb-ref-number="102" data-nb-words="56" data-nb-chars="336"><span class="idea" data-nb-ref-number="101" id="idea101" data-nb-words="56" data-nb-chars="336">Za&nbsp;děckem kráčel otec s&nbsp;obnaženou hlavou a&nbsp;smutečně zakaboněnou tváří. Po&nbsp;boku vedl loktem zavěšenou mladou příbuznou, poněvadž pořád omdlévala a&nbsp;bylo ji&nbsp;co&nbsp;držeti a&nbsp;těšiti jeho mužnému úsilí. Rovněž k&nbsp;nim směřovaly lidské zraky. Rád ji&nbsp;vyprovází, šeptaly si&nbsp;klevetivé stařeny. Možná, že&nbsp;se&nbsp;to&nbsp;vztahovalo i&nbsp;k&nbsp;nebožce i&nbsp;k&nbsp;mladé příbuzné.</span></p>
          <p class="chunk" data-nb-ref-number="103" data-nb-words="38" data-nb-chars="235"><span class="idea" data-nb-ref-number="102" id="idea102" data-nb-words="38" data-nb-chars="235">Za&nbsp;dlouhou dobu přišlo se&nbsp;na&nbsp;hřbitov. Nad hrobem… ano, zde bývají chvíle, kdy lidé nepokrytě zjevují nitra svoje, srdce svá obnažují; odbývají se&nbsp;aspoň nad hrobem výjevy napřed neupravené, při nichž zajisté trnou a&nbsp;zatřásají se&nbsp;útroby.</span></p>
          <p class="chunk" data-nb-ref-number="104" data-nb-words="97" data-nb-chars="619"><span class="idea" data-nb-ref-number="103" id="idea103" data-nb-words="97" data-nb-chars="619">Ti, kdož dnes z&nbsp;pohnutých srdcí zoufali nad otevřenou jamou, byli lidé domácí a&nbsp;chudina. Tisícové pak vzlykali, svírajíce rty, a&nbsp;mnohým se&nbsp;oči omžely. Otec dovedl mužně potlačiti každé prudší hnutí v&nbsp;nitru svém. Mladé příbuzné, jež počínala si&nbsp;nejdivěji, mermomocí chtějíc se&nbsp;vrhnouti za&nbsp;nebožkou, docela bych nevěřil. Jen děcko chovalo se&nbsp;klidně… neb nerozumělo ničemu. Teprv když bylo všechno odbyto a&nbsp;hlína začala se&nbsp;hrnouti na&nbsp;skvostný samet, sypána rukama všech, co&nbsp;chtěli nebožce prokázati poslední čest, vzkřiklo děcko, v&nbsp;nevoli nahnuvši se&nbsp;dopředu, a&nbsp;začalo plakati teskně, usedavě, snad pro ten skvostný samet…</span></p>
          <p class="chunk" data-nb-ref-number="105" data-nb-words="120" data-nb-chars="720"><span class="idea" data-nb-ref-number="104" id="idea104" data-nb-words="120" data-nb-chars="720">Po&nbsp;pohřbu zdržela se&nbsp;mladá příbuzná ještě několik dní. Celý čas věnovala chlapci a&nbsp;vdovci. Chlapce neustále by&nbsp;nosila na&nbsp;rukou, líbala ho&nbsp;a&nbsp;vypravovala mu&nbsp;pohádky. Kolem vdovce jen se&nbsp;točila: strejčínku sem, strejčínku tam. Snažila se&nbsp;dále, aby v&nbsp;domácnosti bylo vše co&nbsp;nejlépe obstaráno; jakkoliv péčí staré Katly bylo by&nbsp;se&nbsp;to&nbsp;stalo právě tak, dělala mladá příbuzná, jako by&nbsp;se&nbsp;to&nbsp;jen dálo její vlastní zásluhou. Katlu nechtěla ani k&nbsp;ničemu připustiti: “Katličko, dovolte, to&nbsp;u&nbsp;nás děláme takto,” nebo: “Počkejte, strejčínek má&nbsp;to&nbsp;radši jináče, vím to&nbsp;sama od&nbsp;něho.” A&nbsp;namítala to&nbsp;vždy s&nbsp;onou usměvavou vtíravostí, jíž se&nbsp;nelze protiviti. Katla také nehlesla; jen na&nbsp;mladou ženštinu se&nbsp;významně podívala a&nbsp;vzdálila se.</span></p>
          <p class="chunk" data-nb-ref-number="106" data-nb-words="51" data-nb-chars="321"><span class="idea" data-nb-ref-number="105" id="idea105" data-nb-words="51" data-nb-chars="321">Před vdovcem si&nbsp;mladá příbuzná stěžovala, že&nbsp;děvečky nedělají všechno tak, jak by&nbsp;měly, mnohým věcem že&nbsp;nerozumějí a&nbsp;v&nbsp;jiných že&nbsp;nejsou dosti spolehlivé a&nbsp;ochotné. Leč tvářila se, jako by&nbsp;jen nerada o&nbsp;těch věcech mluvila a&nbsp;vlastně žádné váhy jim nepřičítala. Avšak vzdychnuvši nakonec, podotkla přece nadmíru starostlivě:</span></p>
          <p class="chunk" data-nb-ref-number="107" data-nb-words="11" data-nb-chars="78"><span class="idea" data-nb-ref-number="106" id="idea106" data-nb-words="11" data-nb-chars="78">“A těm lidem vás musím zanechati, strejčínku.” Dodala pak ještě starostlivěji:</span></p>
          <p class="chunk" data-nb-ref-number="108" data-nb-words="15" data-nb-chars="84"><span class="idea" data-nb-ref-number="107" id="idea107" data-nb-words="15" data-nb-chars="84">“Ale nejvíce běží o&nbsp;to&nbsp;ubohé dítě. Srdce mně puká, vzpomenuli, v&nbsp;jakých bude rukou.”</span></p>
          <p class="chunk" data-nb-ref-number="109" data-nb-words="27" data-nb-chars="158"><span class="idea" data-nb-ref-number="108" id="idea108" data-nb-words="27" data-nb-chars="158">A&nbsp;jako by&nbsp;již taková strašná vzpomínka stran děcka celou silou v&nbsp;ní&nbsp;se&nbsp;vzbouřila, popadla prudce děcko: “Ne, ne, tebe nesvěřím zlým srdcím a&nbsp;nedbalým rukoum.”</span></p>
          <p class="chunk" data-nb-ref-number="110" data-nb-words="34" data-nb-chars="201"><span class="idea" data-nb-ref-number="109" id="idea109" data-nb-words="34" data-nb-chars="201">Vzlyknuvši, ustoupila pak jako zahanbena k&nbsp;oknu. Zdála se&nbsp;velmi pohnutou. Vdovec přistoupiv k&nbsp;ní, dotkl se&nbsp;jejího účesu, pojal ji&nbsp;za&nbsp;ruku, pozvolna k&nbsp;jejímu rameni sklonil hlavu. Snad z&nbsp;ohledu na&nbsp;dítě.</span></p>
          <p class="chunk" data-nb-ref-number="111" data-nb-words="57" data-nb-chars="351"><span class="idea" data-nb-ref-number="110" id="idea110" data-nb-words="57" data-nb-chars="351">Konečně pomyslela mladá příbuzná na&nbsp;odjezd. Všem uměla něco lichotivého pověděti na&nbsp;rozloučenou, ale slavnostně jim kladla na&nbsp;svědomí, aby měli dobrý pozor na&nbsp;dítě: “Na strejčínka mně také nezapomeňte,” dodala jako v&nbsp;žertu a&nbsp;s&nbsp;uzarděním. Děcko si&nbsp;sama kus cesty nesla, pak je&nbsp;teprv s&nbsp;Katlou vrátila, vyronivši trochu slz, jež však hned šátkem osušila.</span></p>
          <p class="chunk" data-nb-ref-number="112" data-nb-words="6" data-nb-chars="32"><span class="idea" data-nb-ref-number="111" id="idea111" data-nb-words="6" data-nb-chars="32">Dál ji&nbsp;provázel otec dítěte sám.</span></p>
          <p class="chunk" data-nb-ref-number="113" data-nb-words="36" data-nb-chars="213"><span class="idea" data-nb-ref-number="112" id="idea112" data-nb-words="36" data-nb-chars="213">Po&nbsp;mnoho neděl po&nbsp;těch událostech vedl se&nbsp;v&nbsp;domě jednotvárný, smutný život. Vliv to&nbsp;stesku za&nbsp;nebožku, jež všemu a&nbsp;všem srdcím chyběla, vliv pak čehosi neblahého, co&nbsp;zdálo se&nbsp;nadcházeti a&nbsp;všechny nějak ohrožovati.</span></p>
          <p class="chunk" data-nb-ref-number="114" data-nb-words="15" data-nb-chars="92"><span class="idea" data-nb-ref-number="113" id="idea113" data-nb-words="15" data-nb-chars="92">V&nbsp;té&nbsp;době býval vdovec málo doma. Pořád bylo mu&nbsp;jezditi za&nbsp;nějakými obchodními záležitostmi.</span></p>
          <p class="chunk" data-nb-ref-number="115" data-nb-words="58" data-nb-chars="372"><span class="idea" data-nb-ref-number="114" id="idea114" data-nb-words="58" data-nb-chars="372">Strčivše hlavy dohromady, projevovali ovšem domácí lidé&nbsp;o těch cestách svoje náhledy. Avšak dálo se&nbsp;to&nbsp;s&nbsp;opovržením a&nbsp;výhrůžkami vzhledem k&nbsp;nepřítomnému vdovci a&nbsp;s&nbsp;hlubokou soustrastí vzhledem k&nbsp;sirotku. Konečně z&nbsp;těch cest za&nbsp;obchodními záležitostmi přivezl si&nbsp;vdovec jednoho dne mladou příbuznou jako nevěstu. “Ta bude nyní vaše paní,” pravil beze všeho úvodu k&nbsp;domácím.</span></p>
          <p class="chunk" data-nb-ref-number="116" data-nb-words="70" data-nb-chars="400"><span class="idea" data-nb-ref-number="115" id="idea115" data-nb-words="70" data-nb-chars="400">“Bude nyní tvoje maminka,” pravil potom k&nbsp;dítěti. Děvečkám překvapením zůstaly brady viseti. Dívajíce se&nbsp;z&nbsp;pána na&nbsp;novou paní, nemohly jaksi jen tak uvěřiti, že&nbsp;jest to&nbsp;pravda; ne&nbsp;že&nbsp;by&nbsp;se&nbsp;toho nebyly nadály, ale že&nbsp;se&nbsp;to&nbsp;stalo tak znenadání. A&nbsp;že&nbsp;tak ustrnule stály a&nbsp;nová paní nemohla se&nbsp;od&nbsp;nich dočkati slůvka vhodného k&nbsp;podobným příležitostem, odvrátila se&nbsp;rychle od&nbsp;nich, aby se&nbsp;zbavila rozpaků.</span></p>
          <p class="chunk" data-nb-ref-number="117" data-nb-words="46" data-nb-chars="273"><span class="idea" data-nb-ref-number="116" id="idea116" data-nb-words="46" data-nb-chars="273">“A co&nbsp;ty, polib přece mamince ruku,” pravil otec k&nbsp;chlapci. Ale ten skrčen u&nbsp;prádelníku, maje ruce skleslé, zíraje před sebe zrakoma plnýma úžasu a&nbsp;pochybenství, z&nbsp;místa se&nbsp;nehýbal. Jako by&nbsp;soudil: Jak, maminka byla tamta, a&nbsp;maminka má&nbsp;býti tahleta­jJako by&nbsp;je&nbsp;přirovnával.</span></p>
          <p class="chunk" data-nb-ref-number="118" data-nb-words="88" data-nb-chars="542"><span class="idea" data-nb-ref-number="117" id="idea117" data-nb-words="88" data-nb-chars="542">Tahleta měla by&nbsp;se&nbsp;rovnati tamté? A&nbsp;ještě by&nbsp;jí&nbsp;měl ruce líbati? Kdepak! Proto neuposlechl vyzvání otcova a&nbsp;z&nbsp;místa se&nbsp;nepohnul. Byl to&nbsp;dětský vzdor, založený na&nbsp;tradici, na&nbsp;minulosti, jež mu&nbsp;znamenala mnohem víc než přítomnost. A&nbsp;vzhlédnuv přitom kosmo na&nbsp;ženštinu, postřehl, kterak ho&nbsp;měřila povržlivým zlobným pohledem, přikrčujíc nos a&nbsp;vyhrnujíc ret. Nebyl by&nbsp;šel teď zanic a&nbsp;sklonil pevně hlavu. Otec hněvivě opětoval rozkaz. Ale ženština, vystihnuvši, že&nbsp;by&nbsp;to&nbsp;vedlo k&nbsp;příkrému výstupu, kdyby setrval nyní na&nbsp;svém vůči chlapci, pravila:</span></p>
          <p class="chunk" data-nb-ref-number="119" data-nb-words="16" data-nb-chars="89"><span class="idea" data-nb-ref-number="118" id="idea118" data-nb-words="16" data-nb-chars="89">“Ale nech ho&nbsp;teď, můj drahý. Jest zanedbaný vychováním a&nbsp;časem se&nbsp;mu&nbsp;také hlava napraví.”</span></p>
          <p class="chunk" data-nb-ref-number="120" data-nb-words="32" data-nb-chars="188"><span class="idea" data-nb-ref-number="119" id="idea119" data-nb-words="32" data-nb-chars="188">Otec chlapcův vděčně na&nbsp;ni&nbsp;pobledl a&nbsp;mávl výmluvně rukou, jako by&nbsp;chtěl naznačiti: Máš pravdu; ale víš přec, jaká byla minulost. Potom spolu odešli do&nbsp;pokoje, o&nbsp;chlapce víc se&nbsp;nestarajíce…</span></p>
          <p class="chunk" data-nb-ref-number="121" data-nb-words="80" data-nb-chars="488"><span class="idea" data-nb-ref-number="120" id="idea120" data-nb-words="80" data-nb-chars="488">A&nbsp;co&nbsp;kuřátka? Nezapomněl na&nbsp;ně&nbsp;hošík. Po&nbsp;celý čas od&nbsp;pohřbu matčina, v&nbsp;těch smutných jednotvárných chvílích, jaké nyní doma nastaly, strávil u&nbsp;nich drahně chvil. Prospěla zatím znamenitě. Povyrostla, zesílila, na&nbsp;hlavách ukazovaly se&nbsp;hřebínky a&nbsp;obrůstala zralým peřím se&nbsp;znatelnými již brky. Počínala si&nbsp;sebevědomě, mezi sebou se&nbsp;již právala a&nbsp;místo jahel mohla zobati ječmen i&nbsp;pšenici. Pod kvočnu se&nbsp;již všechna nevešla, dvě tři si&nbsp;obyčejně vylezla na&nbsp;její hřbet a&nbsp;tu&nbsp;všelijak se&nbsp;chrula.</span></p>
          <p class="chunk" data-nb-ref-number="122" data-nb-words="444" data-nb-chars="2746"><span class="idea" data-nb-ref-number="121" id="idea121" data-nb-words="444" data-nb-chars="2746">Pouze ono neduživé kuře činilo doposud výminku. Dalo se&nbsp;očekávati, že&nbsp;až&nbsp;povyroste a&nbsp;zesílí, vyrovná se&nbsp;pozvolna ostatním a&nbsp;všechna výminečnost se&nbsp;otře. Však nedělo se&nbsp;tak. Jako by&nbsp;nebylo ani z&nbsp;nich. Povyrostlo jen málo, zesílilo nepatrně. Jeho očka zůstávala bez jiskry, hlas bez zvučnosti: byl to&nbsp;stále týž smutný kalný pohled, týž kvikot, jenže stal se&nbsp;protivně chraptivým. A&nbsp;jako ze&nbsp;začátku, bylo dosud stejně škaredé, stejně nemotorné, stejně bázlivé, jenže vlastnosti tyto nyní mnohem nápadněji vystupovaly při jeho stáří a&nbsp;v&nbsp;poměru k&nbsp;ostatním. Leč ještě jedna věc vzbuzovala pozornost. Bylo to&nbsp;chování se&nbsp;ostatních kuřat k&nbsp;jejich druhu. Jako by&nbsp;se&nbsp;proti němu umluvila, stalo se&nbsp;veškeré jejich obcování nepřetržitým ústrkem proti němu. Důsledně a&nbsp;bezohledně, sobecky a&nbsp;ukrutně, jakoby proti vetřelci, počínala si&nbsp;ta&nbsp;hezká, veselá a&nbsp;zdravá kuřata proti němu ošklivci, zádumčivci a&nbsp;churavci. Tu&nbsp;znenadání se&nbsp;naň semlela a&nbsp;vyklovala je&nbsp;ze&nbsp;svého středu. Kterékoliv o&nbsp;ně&nbsp;zavadilo, hned se&nbsp;proti němu obořilo a&nbsp;stavělo k&nbsp;zápasu. Při žrádle, kdy všem bylo to&nbsp;nasypáno, nevystála je, aby žralo s&nbsp;sebou, nýbrž docela stranou zatlačila, kam již ledva stříklo nějaké to&nbsp;zrníčko. A&nbsp;našloli si&nbsp;samo kousek potravy, hned přiběhlo některé a&nbsp;kořist mu&nbsp;vyrvalo. Jako by&nbsp;se&nbsp;mu&nbsp;nepřálo, že&nbsp;se&nbsp;vylíhlo, že&nbsp;chce žráti, že&nbsp;se&nbsp;mu&nbsp;chce světla a&nbsp;tepla. A&nbsp;v&nbsp;souvislosti utvářilo se&nbsp;zase jednání odstrčeného kuřete. Není divu, že&nbsp;úmyslně začalo se&nbsp;straniti ostatních, jen zpovzdálečí se&nbsp;jich přidržujíc. Není divu, že&nbsp;zesmutnělo ještě víc, že&nbsp;stalo se&nbsp;nadmíru bázlivé a&nbsp;před každým zdaleka utíkalo. Došlo to&nbsp;tak dalece, že&nbsp;již nesmělo ani bráti účasti na&nbsp;ochranné peruti kvočny, bylo hned vyštípáno. A&nbsp;co&nbsp;jeho druzi choulili se&nbsp;pod teplým tělem matčiným, uspokojeně se&nbsp;tam chrujíce a&nbsp;típajíce, ono samo přikrčilo se&nbsp;kdes ku&nbsp;zdi, smutno, hladovo, zimou se&nbsp;třesouc, s&nbsp;peřím rozčechraným, s&nbsp;přivřenýma očkama…&nbsp;jedině v&nbsp;dětské duši nepovšimnuté tyto výjevy zvířecího světa našly patřičného ohlasu. Nerozumělo sice přírodním zjevům, ale nalezly ohlasu jeho srdce. Řekněme toho ohlasu, jenž jest základem všeho lidského milosrdenství vůbec, jímž ujímáme se&nbsp;slabých proti silným a&nbsp;nedáváme jim zhynouti, protože slabí jsou, nýbrž přivinuvše je&nbsp;k&nbsp;své síle a&nbsp;svým prostředkům, vynahrazujeme jim to, v&nbsp;čem jim ukřivdily slepé síly přírodní. Kuře, naleznuvši takového ohlasu soustrasti a&nbsp;lásky v&nbsp;duši dítěte, nalezlo tím jaksi pomoci a&nbsp;přispění. Bylo to&nbsp;děcko, jež kde mohlo ochraňovalo je&nbsp;před zuřivostí ostatních; ono poskytovalo mu&nbsp;možnosti, aby se&nbsp;najedlo, ono vysvobodilo je&nbsp;začasté z&nbsp;opuštěných míst, kam zabloudilo. Bylo to&nbsp;děcko, v&nbsp;němž vůbec nalezlo věrného druha a&nbsp;pomocníka… Zeptalo se&nbsp;děcko jednou Katly, proč se&nbsp;to&nbsp;má&nbsp;tak s&nbsp;tím kuřátkem. I&nbsp;odvětila Katla s&nbsp;úsměvem:</span></p>
          <p class="chunk" data-nb-ref-number="123" data-nb-words="11" data-nb-chars="69"><span class="idea" data-nb-ref-number="122" id="idea122" data-nb-words="11" data-nb-chars="69">“Víš je&nbsp;to&nbsp;nějaký,melancholik', a&nbsp;proto je&nbsp;nemohou ti&nbsp;druzí vystáti.”</span></p>
          <p class="chunk" data-nb-ref-number="124" data-nb-words="63" data-nb-chars="352"><span class="idea" data-nb-ref-number="123" id="idea123" data-nb-words="63" data-nb-chars="352">Děcku zaznělo to&nbsp;slovo cize, jalo se&nbsp;o&nbsp;něm přemítati. A&nbsp;srovnavši je&nbsp;se&nbsp;stavem věcí, vštípilo si&nbsp;to&nbsp;slovo do&nbsp;paměti s&nbsp;pojmem něčeho nespravedlivého a&nbsp;zlého, zároveň s&nbsp;pojmem nějakého velikého utrpení. Pod tímto pojmem jevilo se&nbsp;mu&nbsp;nadál, vůbec povržené kuře. A&nbsp;čím víc vtíral se&nbsp;mu&nbsp;výraz ten na&nbsp;mysl, tím víc byla jeho duše na&nbsp;straně povrženého kuřete…</span></p>
          <p class="chunk" data-nb-ref-number="125" data-nb-words="24" data-nb-chars="135"><span class="idea" data-nb-ref-number="124" id="idea124" data-nb-words="24" data-nb-chars="135">Mladá paní zatím ujala se&nbsp;vlády v&nbsp;domě. Vše se&nbsp;řídilo jejím přáním, jejích rozkazů musilo býti slepě dbáno. A&nbsp;bylo těch rozkazů nemálo.</span></p>
          <p class="chunk" data-nb-ref-number="126" data-nb-words="31" data-nb-chars="182"><span class="idea" data-nb-ref-number="125" id="idea125" data-nb-words="31" data-nb-chars="182">Děvečky jí&nbsp;nemilovaly. Vyjadřovaly se&nbsp;každé chvíle, že&nbsp;bylyli za&nbsp;nebožky tolik let, nepůjde to&nbsp;nyní ani tolik neděl. Katla pak pravila, že&nbsp;kdyby nebylo toho hocha, že&nbsp;odešla by&nbsp;hned.</span></p>
          <p class="chunk" data-nb-ref-number="127" data-nb-words="158" data-nb-chars="914"><span class="idea" data-nb-ref-number="126" id="idea126" data-nb-words="158" data-nb-chars="914">Hošík pak se&nbsp;bál nové matky a&nbsp;zřejmě se&nbsp;jí&nbsp;stranil. Jedině při jídle musel býti v&nbsp;její společnosti. Sedávala s&nbsp;otcem na&nbsp;pohovce, těsně podle něho. Smutný a&nbsp;zaražený, jako ve&nbsp;snách svá sousta pojídaje, hošík pozoroval všechno netečně, jako odněkud zdaleka, jaksi tím způsobem, jak z&nbsp;ústraní na&nbsp;vás hledí králík, jednotvárně okousáváje svůj list, — zdánlivě bez účastenství, a&nbsp;přece neodvratnýma zrakoma, plnýma plaché, neustálé bázně, každé vaše hnutí sleduj e. Tak hošík. A&nbsp;nic jiného neuměl si&nbsp;pomysliti o&nbsp;tom, jak se&nbsp;ti&nbsp;na&nbsp;pohovce k&nbsp;sobě chovali, než toto: Jakže to&nbsp;přijde, že&nbsp;jeho tatínek pořád tuhle objímá a&nbsp;líbá, vůbec&nbsp;chová se&nbsp;k&nbsp;ní&nbsp;tak pěkně a&nbsp;nějak zvláštně, co&nbsp;s&nbsp;nebožkou maminkou hrubě nakládal, sápával s&nbsp;ní&nbsp;často, křičel na&nbsp;ni&nbsp;a&nbsp;ošklivě jí&nbsp;nadával, natož aby ji&nbsp;někdy obejmul nebo políbil. O&nbsp;svých myšlénkách se&nbsp;dlouho nikomu nezmínil. Až&nbsp;jednou, když ho&nbsp;Katla konejšila k&nbsp;spánku, šeptem na&nbsp;ni&nbsp;zavolal:</span></p>
          <p class="chunk" data-nb-ref-number="128" data-nb-words="17" data-nb-chars="94"><span class="idea" data-nb-ref-number="127" id="idea127" data-nb-words="17" data-nb-chars="94">“Katlo!” A&nbsp;sotva stařena se&nbsp;k&nbsp;němu přiklonila, vzal ji&nbsp;za&nbsp;krk a&nbsp;pravil s&nbsp;neobyčejnou vážností:</span></p>
          <p class="chunk" data-nb-ref-number="129" data-nb-words="15" data-nb-chars="85"><span class="idea" data-nb-ref-number="128" id="idea128" data-nb-words="15" data-nb-chars="85">“Víte co, náš tatínek má&nbsp;tuhle radši, než měl maminku. Maminku huboval a&nbsp;tuhle líbá.”</span></p>
          <p class="chunk" data-nb-ref-number="130" data-nb-words="52" data-nb-chars="290"><span class="idea" data-nb-ref-number="129" id="idea129" data-nb-words="52" data-nb-chars="290">A&nbsp;jako by&nbsp;jen to&nbsp;chtěl naznačiti, pustil zase krk Katlin a&nbsp;více nic neříkal; vlastně více ani zatím nechtěl mluviti a&nbsp;zavřel oči jako ku&nbsp;spánku. Katla políbivši ho&nbsp;na&nbsp;čelo, odešla a&nbsp;vyprávěla to&nbsp;děvečkám. Mluvily o&nbsp;tom dlouho do&nbsp;noci, zaplakaly si&nbsp;pro nebožku paní a&nbsp;zaplakaly nad sirotkem.</span></p>
          <p class="chunk" data-nb-ref-number="131" data-nb-words="140" data-nb-chars="847"><span class="idea" data-nb-ref-number="130" id="idea130" data-nb-words="140" data-nb-chars="847">Do&nbsp;čtrnácti dnů udály se&nbsp;v&nbsp;domě všeliké změny. To&nbsp;jest stará Katla a&nbsp;obě mladší děvečky dostaly od&nbsp;mladé paní výpověď. Za&nbsp;důvod udávala, že&nbsp;jí&nbsp;nejsou dosti spolehlivy. Bezpochyby také kradly. To&nbsp;předstírajíc, upadala vždy v&nbsp;úžas, jakmile o&nbsp;tom byla řeč, jak jen nebožka s&nbsp;takovou čeládkou to&nbsp;mohla vydržeti — ostatně, dodávala přitom jaksi povážlivě starostlivě, stopy těch poměrů jsou na&nbsp;všem až&nbsp;příliš zjevny. Její muž schválil úplně toto počínání. Děvečky šly ale hned; Katla před odchodem celou noc nespala a&nbsp;vyplakala u&nbsp;lůžka hochova. A&nbsp;zanedlouho dostal výpověď starý čeledín, odmalička v&nbsp;domě za&nbsp;dědů sloužící. Vymohla si&nbsp;to&nbsp;mladá paní, prohlašujíc, že&nbsp;je&nbsp;to&nbsp;starý neschopný mrzout, jenž ke&nbsp;všemu mnoho sní a&nbsp;práci žádnou nikde není zříti. Muž jí&nbsp;přisvědčil, praviv, že&nbsp;ostatně již také pozoruje s&nbsp;nelibostí jednání toho starého neotesance.</span></p>
          <p class="chunk" data-nb-ref-number="132" data-nb-words="69" data-nb-chars="440"><span class="idea" data-nb-ref-number="131" id="idea131" data-nb-words="69" data-nb-chars="440">Přišla do&nbsp;domu čeládka z&nbsp;její strany, již znala a&nbsp;o&nbsp;jejichž “karakterech” byla přesvědčena. Byla to&nbsp;mohutná zrzavá ženština Pepka, se&nbsp;sraženým čelem a&nbsp;sklenýma, zavilýma očima; pak jedna holčice právě tak drzá jako hubatá. Za&nbsp;čeledína byl přijat člověk s&nbsp;převislýma klapkama na&nbsp;očích, na&nbsp;nose s&nbsp;vystouplými nozdrami, se&nbsp;rty oslizlými a&nbsp;stále vlhkými, nosící koženou zástěru a&nbsp;kalmukovou kazajku, nějak vhodně doplňující celý jeho zevnějšek.</span></p>
          <p class="chunk" data-nb-ref-number="133" data-nb-words="202" data-nb-chars="1337"><span class="idea" data-nb-ref-number="132" id="idea132" data-nb-words="202" data-nb-chars="1337">A&nbsp;zcela jiný duch vstoupil s&nbsp;nimi do&nbsp;domácnosti. Místo dřívější dověrnosti v&nbsp;obcování mezi sebou (takové, aby se&nbsp;řeklo starom­dní dověrnosti, s&nbsp;níž přihlíželo se&nbsp;k&nbsp;domácímu životu, k&nbsp;vlastním povinnostem i&nbsp;k&nbsp;poměrům lidí ostatních bodře a&nbsp;shovívavě — ovšem dověrnosti sice dávno přežilé, ale které ještě nebyly pro smích poctivost, láska, útrpnost, milosrdenství), zanesla se&nbsp;sem jizlivost a&nbsp;neupřímnost. Práce domácí konány bez lásky k&nbsp;věci, bez dřívější zaujatosti. Poměry sousedů přetřásány jen ze&nbsp;zlé stránky, každý z&nbsp;nich stržil si&nbsp;nějakého výsměchu, a&nbsp;nikdo neušel zlomyslným očím domácích bez kousavé poznámky na&nbsp;svůj vrub. Zvlášť ale nebylo opomenuto žádné příležitosti, aby nebyly vysloveny jizlivě narážky na&nbsp;poměry za&nbsp;nebožky, a&nbsp;také všechna zřízení z&nbsp;jejích dob byla zcela zvrácena a&nbsp;významně v&nbsp;opovržení uváděna. Rezavá Pepka byla neobyčejně vynalezavou v&nbsp;té&nbsp;příčině, překypujíc před mladou paní podobnými kousavými úsudky, jimž mladá paní s&nbsp;uznáním se&nbsp;smávala za&nbsp;významného dorozumívajícího se&nbsp;krčení ramenou. Pošklebovaly se&nbsp;té&nbsp;starom­dnosti a&nbsp;“bejvalá dobračka” přicházela přímo nebo nepřímo stále na&nbsp;přetřes. Vítaný výraz “bejvalá dobračka” měly od&nbsp;jednoho žebráčka, jenž vyhnán od&nbsp;jejich dveří, s&nbsp;povzdechnutím pravil, že&nbsp;“bejvalá dobračka” nikdy mu&nbsp;to&nbsp;neudělala. Od&nbsp;té&nbsp;doby nemohly se&nbsp;dosti vynasmáti bejvalé dobračce.</span></p>
          <p class="chunk" data-nb-ref-number="134" data-nb-words="120" data-nb-chars="702"><span class="idea" data-nb-ref-number="133" id="idea133" data-nb-words="120" data-nb-chars="702">Přirozeně hošík po&nbsp;bejvalé dobračce byl tou památkou, na&nbsp;niž pozvolna hrnulo se&nbsp;nejvíce úsměšků a&nbsp;potupy. Zpočátku bylo jen němé pošťuchování za&nbsp;jeho přítomnosti s&nbsp;významným pomrkováním. Pak to&nbsp;byly žerty a&nbsp;nezbednosti ztropené na&nbsp;něho. Při každém jeho slově, jímž se&nbsp;tázal nebo odpovídal, zařehtaly se&nbsp;sborem děvečky, daly si&nbsp;pak opětovati jeho výroky, jako by&nbsp;jim neporozuměly, a&nbsp;znova tím více se&nbsp;řehtaly. Byly to&nbsp;pak již útržky, opravdové odbývání i&nbsp;týrání, co&nbsp;hošík musel zakoušeti od&nbsp;surové chasy — právě v&nbsp;tom pořadí a&nbsp;stupni, jak se&nbsp;k&nbsp;němu chovala macecha. Tak se&nbsp;stalo že&nbsp;během nemnoha týdnů nalezeny na&nbsp;něm vady neslýchané, pro něž byl bit, pro něž odpírána mu&nbsp;jídla, pro něž musíval klečeti.</span></p>
          <p class="chunk" data-nb-ref-number="135" data-nb-words="66" data-nb-chars="401"><span class="idea" data-nb-ref-number="134" id="idea134" data-nb-words="66" data-nb-chars="401">A&nbsp;hrnulo se&nbsp;všechno na&nbsp;jeho hlavu tak pozvolna, s&nbsp;takovou metodou a&nbsp;vypočítavostí, že&nbsp;stával jako před hotovou událostí před tím, co&nbsp;již dávno se&nbsp;připravovalo. Z&nbsp;nesčetných ústrků znenáhla a&nbsp;vytrvale se&nbsp;hromadících vzrůstala pro něho náhle pohroma. Neměl času ani oddechu ani pochopení, aby se&nbsp;nač připravil a&nbsp;něčemu vyhnouti se&nbsp;hleděl. Pohroma přikvačila, a&nbsp;jemu bylo jen trpěti bez odmluvy a&nbsp;obrany.</span></p>
          <p class="chunk" data-nb-ref-number="136" data-nb-words="209" data-nb-chars="1274"><span class="idea" data-nb-ref-number="135" id="idea135" data-nb-words="209" data-nb-chars="1274">S&nbsp;uzarděním, s&nbsp;utajeným dechem stával, když náhle shrnulo se&nbsp;na&nbsp;jeho hlavu takové zlořečení. “Udělals to&nbsp;a&nbsp;to,” křičel celý dům, a&nbsp;zrzavá Pepka div ho&nbsp;očima nepohltila. Byl vinen věcmi, v&nbsp;nichž neměl nejmenší součinnosti; nalézal se&nbsp;prý trestuhodným způsobem na&nbsp;místech, od&nbsp;nichž v&nbsp;skutečnosti právě byl nejdále; nehody cizí nepozorností zaviněné úmyslně jemu se&nbsp;přičítaly. A&nbsp;jiného odvolání v&nbsp;celém světě neměl sirotek než k&nbsp;té, co&nbsp;byla jeho maminkou a&nbsp;umřela. Jen to&nbsp;tiché, mystické odvolávání se&nbsp;duší nešťastných, pro něž uzavřena útočiště pozemní, jemu zůstalo. Jako vzhlížíme zpět na&nbsp;drahá místa, z&nbsp;nichž odcházíme, jako tíhneme k&nbsp;dobám dávno minulým, kdy bývalo nám líp, tak vracel se&nbsp;hošík zvolna a&nbsp;bez vlastní vůle k&nbsp;poměrům, na&nbsp;něž jižjiž začínal zapomínati. “To by&nbsp;mně byla maminka nikdy neudělala,” vyhrklo jednou z&nbsp;něho chvíli těžkého strádání. A&nbsp;tu&nbsp;poprvé jasně vzbudila se&nbsp;v&nbsp;něm představa matky zemřelé v&nbsp;spojitosti bývalých práv, života a&nbsp;lásky, a&nbsp;vzbudivši se&nbsp;víc ho&nbsp;neopouštěla, spřádala se&nbsp;s&nbsp;veškerými jeho pomysly, celým jeho cítěním provázela jeho skutky a&nbsp;vkrádala se&nbsp;i&nbsp;do&nbsp;jeho strastných snů za&nbsp;dojmů nepřetržité trýzně. Sám si&nbsp;hledal útěchy. “Maminko má,” úpěl, když ho&nbsp;bili. “Maminko,” úpíval ve&nbsp;snách. “Maminko,” vykřikl někdy ze&nbsp;vzpomínek za&nbsp;bdění…</span></p>
          <p class="chunk" data-nb-ref-number="137" data-nb-words="15" data-nb-chars="90"><span class="idea" data-nb-ref-number="136" id="idea136" data-nb-words="15" data-nb-chars="90">Jednoho dne kvečeru nalezly se&nbsp;v&nbsp;sal­ně na&nbsp;pohovce z&nbsp;nové plyšové ­arnitury šlépěje bláta.</span></p>
          <p class="chunk" data-nb-ref-number="138" data-nb-words="19" data-nb-chars="145"><span class="idea" data-nb-ref-number="137" id="idea137" data-nb-words="19" data-nb-chars="145">“Milostpaní, jdou sem,” křičela Pepka, poklízejíc sal­n. Mladá paní zuřivě zaplakala, zhlednuvši zablácenou ­arnituru, na&nbsp;níž si&nbsp;tolik zakládala.</span></p>
          <p class="chunk" data-nb-ref-number="139" data-nb-words="4" data-nb-chars="25"><span class="idea" data-nb-ref-number="138" id="idea138" data-nb-words="4" data-nb-chars="25">“Kdo to&nbsp;udělal?” křičela.</span></p>
          <p class="chunk" data-nb-ref-number="140" data-nb-words="13" data-nb-chars="63"><span class="idea" data-nb-ref-number="139" id="idea139" data-nb-words="13" data-nb-chars="63">“To vědí. Jiný sem nepřijde, a&nbsp;kdo by&nbsp;to&nbsp;také jiný moh udělat?”</span></p>
          <p class="chunk" data-nb-ref-number="141" data-nb-words="13" data-nb-chars="83"><span class="idea" data-nb-ref-number="140" id="idea140" data-nb-words="13" data-nb-chars="83">“Přiveď ho, přiveď!” Pepka přivlekla hocha do&nbsp;sal­nu. Mladá paní běžela jim vstříc.</span></p>
          <p class="chunk" data-nb-ref-number="142" data-nb-words="22" data-nb-chars="130"><span class="idea" data-nb-ref-number="141" id="idea141" data-nb-words="22" data-nb-chars="130">“Hleď, ničemo, co&nbsp;jsi udělal,” křičela a&nbsp;třásla chlapcem. Ten váhavě pozvedl očka k&nbsp;šlépějím na&nbsp;pohovce. “To jsou od&nbsp;psa,” pravil.</span></p>
          <p class="chunk" data-nb-ref-number="143" data-nb-words="32" data-nb-chars="183"><span class="idea" data-nb-ref-number="142" id="idea142" data-nb-words="32" data-nb-chars="183">Paní se&nbsp;zarazila a&nbsp;povšimla si&nbsp;šlépějí. Bylo až&nbsp;příliš dobře znáti otisky to&nbsp;psích pracek. Ale k&nbsp;bývalému vzteku přidal se&nbsp;vztek zlovůle, jež byla překonána a&nbsp;od&nbsp;svého měla ustoupiti.</span></p>
          <p class="chunk" data-nb-ref-number="144" data-nb-words="23" data-nb-chars="132"><span class="idea" data-nb-ref-number="143" id="idea143" data-nb-words="23" data-nb-chars="132">Vrávoraje vyvlekl se&nbsp;hošík z&nbsp;rukou rozlícené ženy. A&nbsp;venku se&nbsp;položiv a&nbsp;jako v&nbsp;mrákotách okolo sebe hrábnuv, skryl obličej do&nbsp;trávy…</span></p>
          <p class="chunk" data-nb-ref-number="145" data-nb-words="3" data-nb-chars="14"><span class="idea" data-nb-ref-number="144" id="idea144" data-nb-words="3" data-nb-chars="14">Byl již večer.</span></p>
          <p class="chunk" data-nb-ref-number="146" data-nb-words="100" data-nb-chars="589"><span class="idea" data-nb-ref-number="145" id="idea145" data-nb-words="100" data-nb-chars="589">V&nbsp;těch chvílích, kdy večerní chlad již smysly jímá a&nbsp;tajemný soumrak vniká do&nbsp;duše; kdy listím provanuje tichý šelest a&nbsp;na&nbsp;dálném obzoru temně slehají se&nbsp;nebesa; kdy zdá se, že&nbsp;kolem není oblohy ani vzduchu ani jakýchkoliv předmětů a&nbsp;vše je&nbsp;tak šeré, usněné, kam práhne a&nbsp;vznáší se&nbsp;duše celá; v&nbsp;těch okamžicích, kdy zdá se, že&nbsp;anděl urovnaného smíru vane svými perutěmi… jímaly dětskou duši mrákoty muk a&nbsp;utrýznění. Ještě těsněji přimkla se&nbsp;zpoličkovaná tvář k&nbsp;zavlhající trávě a&nbsp;několikráte jeho ručinky zahrabaly podle tělíčka, jako by&nbsp;v&nbsp;stále novém usedání muk a&nbsp;pláče pokořené bytosti.</span></p>
          <p class="chunk" data-nb-ref-number="147" data-nb-words="368" data-nb-chars="2129"><span class="idea" data-nb-ref-number="146" id="idea146" data-nb-words="368" data-nb-chars="2129">Za&nbsp;dlouhou dobu v&nbsp;jeho ustrnutí, kdy jaksi již se&nbsp;sbíral a&nbsp;zapomínal, něco narazilo mu&nbsp;na&nbsp;ruku. Povstal hošík a&nbsp;vyjeveně se&nbsp;rozhlédl. Spatřil podle sebe kuře. Mimo volně přiložil ručinku k&nbsp;zvířecímu tělu. Pranic se&nbsp;nebránilo, ba&nbsp;k&nbsp;němu oddaně se&nbsp;vinulo. Aha, chce jít spat, pomyslel si&nbsp;on. Hledá kouteček. Byl dávno čas k&nbsp;drůbežímu odpočinku. Vstal tedy, s&nbsp;lící setřel slzy. kel a&nbsp;zanesl kuře na&nbsp;schůdky řádu. Kuře neobratně popolezlo; leč nějaká drzá slepice vtom z&nbsp;řádu vyhlédnuvši, prudce se&nbsp;na&nbsp;ně&nbsp;obořila a&nbsp;ono poplašeně skočilo zpátky. Chtěl je&nbsp;dáti hošík do&nbsp;psí boudy, kde za&nbsp;léta pes neležel, byly tam však již kachny, a&nbsp;ty&nbsp;by&nbsp;byly kuře uštípaly. Když je&nbsp;pak pokládal někam na&nbsp;sklep, vyřítila se&nbsp;ze&nbsp;zátramí kočka, jako by&nbsp;chtěla zrovna na&nbsp;kuře útočiti. Do&nbsp;kolny dáti se&nbsp;nemohlo, chodil tam tchoř, ve&nbsp;dvorku byly německé myši. Byl již hošík v&nbsp;rozpacích, kamže kuře uložiti, a&nbsp;všechna rada ho&nbsp;opouštěla. Leč kuře, jakkoli zažilo v&nbsp;té&nbsp;chvilce již tolik nezdařených pokusů, hošíkovi jaksi důvěřovalo. Kamkoli je&nbsp;dával, nevzpíralo se, hned poddajně tam vcházejíc, jako by&nbsp;si&nbsp;myslelo: však ty&nbsp;to&nbsp;musíš věděti, a&nbsp;cítilo, že&nbsp;u&nbsp;toho děcka nemá se&nbsp;praničeho obávati. Avšak útulku nebylo k&nbsp;nalezení, aspoň ne&nbsp;po&nbsp;rozumu dětském. Všady vyskytla se&nbsp;nehoda. Kuře začalo býti zatím nepokojno, trhajíc sebou v&nbsp;dětských rukou a&nbsp;povytahujíc krk, aby se&nbsp;kolem sebe rozhlédlo; byla minula již dávno chvíle, kdy jindy spávalo, a&nbsp;pak v&nbsp;horkých, je&nbsp;svírajících rukou bylo mu&nbsp;nevolno. Tu&nbsp;konečně hošíkovi zasvitlo. Vždyť má&nbsp;svou postýlku, proč by&nbsp;si&nbsp;je&nbsp;nevzal tam, tomu není pranic na&nbsp;závadu a&nbsp;nikdo toho nezpozoruje, protože teď nikdo k&nbsp;spánku ho&nbsp;nekonejší jako dřív a&nbsp;nevšímá si&nbsp;ho&nbsp;nikdo, když jde spat. Zaplesal, takřka nadšení ho&nbsp;jalo, zadýchal na&nbsp;kuře a&nbsp;schoval je&nbsp;pod oděv. Leč bylo něco na&nbsp;závadu milosrdným jeho úmyslům. Sotva vloudil se&nbsp;do&nbsp;dveří, třesoucí ručku skrývaje pod oděv, zpozorovala zrzavá Pepka, že&nbsp;má&nbsp;něco za&nbsp;lubem. Jako by&nbsp;si&nbsp;ho&nbsp;nevšímala, nepustila ho&nbsp;ze&nbsp;zřetele, až&nbsp;postihla, co&nbsp;prováděl. Přihrnula se&nbsp;hned k&nbsp;postýlce, strhla podušku. Spráskla pak ruce, odplivla si&nbsp;a&nbsp;svolala celý dům. Mladá paní byla úžasem celá bez sebe.</span></p>
          <p class="chunk" data-nb-ref-number="148" data-nb-words="54" data-nb-chars="313"><span class="idea" data-nb-ref-number="147" id="idea147" data-nb-words="54" data-nb-chars="313">“Viděli jste kdy, lidé, něco podobného? Já&nbsp;aspoň ne, já&nbsp;přivykla díky bohu jiným poměrům! Takovou neřest dávati do&nbsp;peřin, do&nbsp;ustlaných, čistých peřin (- neměl prve na&nbsp;tom dost, že&nbsp;mně zničil kanape -). Vidím, že&nbsp;je&nbsp;nejvyšší čas vzít tě, kloučku, jaksepatří do&nbsp;cviku, nebo bys nám zvrátil celý dům svými zlozvyky.”</span></p>
          <p class="chunk" data-nb-ref-number="149" data-nb-words="50" data-nb-chars="305"><span class="idea" data-nb-ref-number="148" id="idea148" data-nb-words="50" data-nb-chars="305">Mávnutím vyrazila mladá paní kuře z&nbsp;rukou chlapcových. Kuře se&nbsp;překotilo a&nbsp;tělem a&nbsp;hlavou prudce padlo na&nbsp;zem. V&nbsp;té&nbsp;poloze bylo setrvačností ještě kus smýknuto, chtěvši pak povstati, padlo zas. Potom teprv, směšně se&nbsp;motajíc a&nbsp;křídly tlukouc, s&nbsp;křikem vyběhlo otevřenými dveřmi ven, kamsi do&nbsp;šerých koutů.</span></p>
          <p class="chunk" data-nb-ref-number="150" data-nb-words="33" data-nb-chars="199"><span class="idea" data-nb-ref-number="149" id="idea149" data-nb-words="33" data-nb-chars="199">Hošík zavzlykal. Ale křeč sevřela mu&nbsp;hrdlo a&nbsp;nemohl dál, jakkoliv plakalo celé jeho nitro. A&nbsp;chtěl, ruce vzepjav, vyběhnouti snad někam za&nbsp;kuřetem do&nbsp;síně. Macecha ho&nbsp;však zadržela, zpátky jím trhla.</span></p>
          <p class="chunk" data-nb-ref-number="151" data-nb-words="14" data-nb-chars="80"><span class="idea" data-nb-ref-number="150" id="idea150" data-nb-words="14" data-nb-chars="80">“Hloupý kluku,” křikla, “jak se&nbsp;to&nbsp;chováš? Ale teď již všeho dost, hybaj spat…!”</span></p>
          <p class="chunk" data-nb-ref-number="152" data-nb-words="21" data-nb-chars="141"><span class="idea" data-nb-ref-number="151" id="idea151" data-nb-words="21" data-nb-chars="141">Po&nbsp;celý večer chechtaly se&nbsp;děvečky tomu výjevu. Měla mu&nbsp;jen milostpaní více naložiti, projevily při tom přání, obdivujíce její velkomyslnost.</span></p>
          <p class="chunk" data-nb-ref-number="153" data-nb-words="31" data-nb-chars="174"><span class="idea" data-nb-ref-number="152" id="idea152" data-nb-words="31" data-nb-chars="174">Kuře zatím skrylo se&nbsp;do&nbsp;kusu starého, utrženého žlabu. A&nbsp;děcko usínalo s&nbsp;horečným, němým steskem. A&nbsp;zas pojem matky, zoufalý a&nbsp;nedostižný, tkvěl se&nbsp;v&nbsp;jeho snách po&nbsp;celou noc.</span></p>
          <p class="chunk" data-nb-ref-number="154" data-nb-words="17" data-nb-chars="92"><span class="idea" data-nb-ref-number="153" id="idea153" data-nb-words="17" data-nb-chars="92">Té&nbsp;noci se&nbsp;hošík neobyčejně zpotil a&nbsp;promokřil všechno, co&nbsp;měl na&nbsp;sobě, i&nbsp;peřinky pod sebou.</span></p>
          <p class="chunk" data-nb-ref-number="155" data-nb-words="33" data-nb-chars="198"><span class="idea" data-nb-ref-number="154" id="idea154" data-nb-words="33" data-nb-chars="198">Pepka, když stlala, hned na&nbsp;to&nbsp;upozornila děvečky. Padly vzhledem k&nbsp;tomu dvojsmyslné narážky, krčilo se&nbsp;nosem a&nbsp;někdo podotkl, že&nbsp;pro takové prasáky není ani místo v&nbsp;posteli, takhle někde na&nbsp;chlévě.</span></p>
          <p class="chunk" data-nb-ref-number="156" data-nb-words="66" data-nb-chars="398"><span class="idea" data-nb-ref-number="155" id="idea155" data-nb-words="66" data-nb-chars="398">Zatím se&nbsp;také zrovna dnes shledalo, že&nbsp;počíná si&nbsp;již delší dobu nadmíru nezpůsobně u&nbsp;jídla. Mladá paní začala si&nbsp;u&nbsp;každého jídla význačně na&nbsp;to&nbsp;stěžovati, leč dělala, jako by&nbsp;chtěla raději sama trpěti, než proti tomu chopiti se&nbsp;nějakých prostředků, nerv­zně jen přitom krčíc ramenama, povzdychujíc si&nbsp;a&nbsp;svírajíc rty, a&nbsp;dávajíc tak před mužem najevo, co&nbsp;je&nbsp;jí&nbsp;snášeti ošklivosti před těmi nezpůsoby.</span></p>
          <p class="chunk" data-nb-ref-number="157" data-nb-words="43" data-nb-chars="247"><span class="idea" data-nb-ref-number="156" id="idea156" data-nb-words="43" data-nb-chars="247">“Nu co,” pravil konečně po&nbsp;německu otec dítěte, “nechať jí&nbsp;s&nbsp;čeládkou venku, bude mu&nbsp;to&nbsp;asi jedno.” Hošík se&nbsp;podíval na&nbsp;otce, jakkoliv slovu nerozumél. Otec zamrkal tu&nbsp;bezděčně očima, leč po&nbsp;vděčném pohledu ze&nbsp;strany mladé paní byl hned zase svým.</span></p>
          <p class="chunk" data-nb-ref-number="158" data-nb-words="17" data-nb-chars="93"><span class="idea" data-nb-ref-number="157" id="idea157" data-nb-words="17" data-nb-chars="93">A&nbsp;druhého dne, když hošík po&nbsp;zvyku posadil se&nbsp;k&nbsp;stolu pánů, Pepka ho&nbsp;zhurta odtamtud vyhnala.</span></p>
          <p class="chunk" data-nb-ref-number="159" data-nb-words="6" data-nb-chars="31"><span class="idea" data-nb-ref-number="158" id="idea158" data-nb-words="6" data-nb-chars="31">“V kuchyni je&nbsp;tvé místo, čuně.”</span></p>
          <p class="chunk" data-nb-ref-number="160" data-nb-words="51" data-nb-chars="297"><span class="idea" data-nb-ref-number="159" id="idea159" data-nb-words="51" data-nb-chars="297">Ukázalo se&nbsp;za&nbsp;nějaký čas, že&nbsp;ani čeládka s&nbsp;ním nemůže jísti pro jeho nezpůsobnost. Bryndal si&nbsp;po&nbsp;bradě, jedl prstíky, sežvýkaná sousta zase vyplival, jiným sáhal do&nbsp;talíře. Bylo tedy hochovi zvlášť prostřeno do&nbsp;kouta na&nbsp;židli, tam ať&nbsp;si&nbsp;dělá, co&nbsp;chce. — “Tam to&nbsp;nikoho nežiníruje,” podotkla Pepka.</span></p>
          <p class="chunk" data-nb-ref-number="161" data-nb-words="23" data-nb-chars="127"><span class="idea" data-nb-ref-number="160" id="idea160" data-nb-words="23" data-nb-chars="127">Leč ani na&nbsp;tom nezůstalo. Jednou jdouc mladá paní kolem hošíka, vtáhla do&nbsp;sebe dech, jako když větří, a&nbsp;obrátila se&nbsp;k&nbsp;děvečkám:</span></p>
          <p class="chunk" data-nb-ref-number="162" data-nb-words="30" data-nb-chars="192"><span class="idea" data-nb-ref-number="161" id="idea161" data-nb-words="30" data-nb-chars="192">“Necítíte nic?” tázala se. “Takový nějaký jako puch.” Služky na&nbsp;sebe koukly a&nbsp;vypukly u&nbsp;významný smích. “To my, holečku, již dávno cítíme,” odvětila jedna, pozvednuvši loket směrem k&nbsp;hošíkovi.</span></p>
          <p class="chunk" data-nb-ref-number="163" data-nb-words="30" data-nb-chars="163"><span class="idea" data-nb-ref-number="162" id="idea162" data-nb-words="30" data-nb-chars="163">Shledalo se, že&nbsp;tím puchem je&nbsp;vinen hoch. I&nbsp;vyhnali ho&nbsp;bez odkladu ven do&nbsp;síně. A&nbsp;mladá paní s&nbsp;Pepkou plily z&nbsp;ošklivosti hezkou chvilku, než zas upokojily žaludek,</span></p>
          <p class="chunk" data-nb-ref-number="164" data-nb-words="42" data-nb-chars="234"><span class="idea" data-nb-ref-number="163" id="idea163" data-nb-words="42" data-nb-chars="234">a&nbsp;všechna okna musela se&nbsp;otevříti. Hošík se&nbsp;v&nbsp;síni usedavě rozplakal. Plakal tak při celém svém obědě, když seděl tam na&nbsp;špalíčku, hanbě se&nbsp;sám před sebou nad tím, co&nbsp;mu&nbsp;přičítaly. “Mamince jsem nikdy nesmrděl,” znělo mu&nbsp;jaksi v&nbsp;duši.</span></p>
          <p class="chunk" data-nb-ref-number="165" data-nb-words="16" data-nb-chars="86"><span class="idea" data-nb-ref-number="164" id="idea164" data-nb-words="16" data-nb-chars="86">A&nbsp;miska — byly mu&nbsp;již dávno za&nbsp;talíř misku vyměnily — zůstávala nedotknuta podle něho.</span></p>
          <p class="chunk" data-nb-ref-number="166" data-nb-words="55" data-nb-chars="342"><span class="idea" data-nb-ref-number="165" id="idea165" data-nb-words="55" data-nb-chars="342">… Přiloudilo se&nbsp;zatím do&nbsp;síně kuře. Ostražitě pozvedalo drápce, hlavu na&nbsp;strany klonilo. Podívalo se&nbsp;na&nbsp;hošíka, a&nbsp;neviděvši překážky, jalo se&nbsp;tiše z&nbsp;misky klovati. A&nbsp;dosti naklovavši, přitlačilo se&nbsp;poté k&nbsp;stupínku, a&nbsp;strčivši zobáček pod křídlo, stálo tu&nbsp;nepohnutě a&nbsp;dlouho, nevyrušujíc chvíle dětského žalu, jsouc jednou syto a&nbsp;bez ohrožení.</span></p>
          <p class="chunk" data-nb-ref-number="167" data-nb-words="12" data-nb-chars="74"><span class="idea" data-nb-ref-number="166" id="idea166" data-nb-words="12" data-nb-chars="74">Dosud nalézala se&nbsp;dětská postýlka v&nbsp;pokojíku vedle ložnice macechy a&nbsp;otce.</span></p>
          <p class="chunk" data-nb-ref-number="168" data-nb-words="716" data-nb-chars="4255"><span class="idea" data-nb-ref-number="167" id="idea167" data-nb-words="716" data-nb-chars="4255">Bylo to&nbsp;jednou v&nbsp;noci, když se&nbsp;hošík probudil. Z&nbsp;pokoje vedlejšího zněl utajený smích, jakési veselí a&nbsp;šepot; mezitím pak střídaly se&nbsp;polohlasné polibky. Také tam hořelo přitlumené růžové světlo z&nbsp;parádní lampy, vyšeřujíc záclonami skleněných dveří až&nbsp;k&nbsp;němu na&nbsp;postýlku. Lehounké vzdušné útvary tkvěly na&nbsp;stěnách a&nbsp;po&nbsp;stropě. (Zdálo se&nbsp;vedle v&nbsp;pokoji dlíti celé blaženství a&nbsp;vřelé, vášnivé štěstí smyslného života.) Zamyslil se&nbsp;hošík. Vzbudil se&nbsp;v&nbsp;něm ohlas dob minulých, takový ohlas, jenž nějak pojil se&nbsp;tam k&nbsp;těm výjevům za&nbsp;sklenými dveřmi, k&nbsp;tomu ztlumenému plesu, blaženství a&nbsp;polibkům ukojované náruživosti. Jenže to&nbsp;bylo tehdáž zcela jinaké, strašné, v&nbsp;směru zcela opačném. Spal tehdáž vedle. Probudil se&nbsp;také jednou v&nbsp;noci, vlastně vyřítil se&nbsp;ze&nbsp;sna. Slyšel nějaký hřímaný, vším otřásající hlas a&nbsp;usedavý křečovitý pláč. Nemohl se&nbsp;ale dlouho vybaviti z&nbsp;jistého obluzení a&nbsp;připadalo mu&nbsp;vše pouhým, divým snem. Konečně vzpamatoval se&nbsp;tak dalece, že&nbsp;poznal, že&nbsp;to&nbsp;zlořečí otec a&nbsp;pláče maminka, ta, co&nbsp;umřela. Bál se&nbsp;tu&nbsp;oči rozevříti, z&nbsp;jakési vzrůstající obavy, aby nezřel věcí strašnějších, než již slyšel, aby jaksi neuzřel toho hřímaného, vším otřásajícího, hlasu a&nbsp;onoho usedavého křečovitého pláče a&nbsp;co&nbsp;s&nbsp;tím vše spojeno… A&nbsp;ten hlas vedl si&nbsp;pořád divěji a&nbsp;bylo to&nbsp;zlořečení, pusté nadávky a&nbsp;surové výčitky, co&nbsp;chrlily se&nbsp;na&nbsp;jeho maminku. Třásl se&nbsp;úzkostí a&nbsp;horký pot ronil se&nbsp;mu&nbsp;z&nbsp;celého těla. A&nbsp;jakási zoufalá rozpínavost hnala ho&nbsp;k&nbsp;výkřiku a&nbsp;obraně, aby se&nbsp;vrhl na&nbsp;toho člověka a&nbsp;maminky obránil, leč cítil zas hned svou malomocnost proti zlolajně rozpoutané náruživosti. Modlil se, jak to&nbsp;uměl, a&nbsp;do&nbsp;polštáře plakal. Jen jednou pootevřel očinka, když hlas a&nbsp;pláč prudčeji zabouřily. Zhledl tu, jak maminka bosa v&nbsp;koutku stála, a&nbsp;hlavu dlaní podpírajíc, srdceryvně štkala a&nbsp;celé její tělo křečovitě se&nbsp;při tom zmítalo; a&nbsp;zhledl zároveň, jak ustrojený, odkudsi se&nbsp;navrátivší otec se&nbsp;právě po&nbsp;ní&nbsp;rozehnal, strčiv do&nbsp;ní&nbsp;oběma rukama. Hošík vykřikl a&nbsp;ztratil paměť. Když se&nbsp;zase vzpamatoval, bylo úplně ticho a&nbsp;lampa zhaslá. Zvenčí šeřilo jen přitlumené světlo měsíčné. Připadalo mu&nbsp;všechno, co&nbsp;se&nbsp;událo, jen jako divý horečný sen. Pobledl na&nbsp;lůžko otcovo — tam se&nbsp;nic nehýbalo. Pohledl na&nbsp;lůžko matčino — i&nbsp;tam zdálo se&nbsp;všechno klidno. Avšak nikoliv. Jakýs podezřelý šustot zaslechl tu&nbsp;a&nbsp;divné zvuky, jako by&nbsp;se&nbsp;šelest prodíral skrz zaťaté zuby, a&nbsp;brzo zas něco chmátalo kolem sebe. Pobledl bystřeji a&nbsp;viděl v&nbsp;šeru, jak nahá ruka — patrně to&nbsp;byla ruka — najednou se&nbsp;vymrštila nad lůžko a&nbsp;celá peřina rytmicky začala sebou cloumati. Hocha jala veliká hrůza. Ty&nbsp;známky nějakých tajemných dějů přiváděl do&nbsp;spojení s&nbsp;nedávnými strašnými výjevy. A&nbsp;když ty&nbsp;známky z&nbsp;postele matčiny neustávaly, pochopil, že&nbsp;se&nbsp;něco děje s&nbsp;jeho maminkou. Vyvstal… ach, jak vyvstal hrůzou zdržován… přešel pokojem… jaká to&nbsp;byla ustrašená chůze… přistoupil k&nbsp;lůžku matčině. Hrůza šla z&nbsp;jeho maminky, z&nbsp;jejích ztrhaných lící, z&nbsp;vytřeštěných sklených zraků, ze&nbsp;zaťatých rtů. A&nbsp;tu&nbsp;zase sebou škubnuvší nahá ruka byla by&nbsp;ho&nbsp;málem zasáhla. Vzkřikl a&nbsp;výkřikem tím vzbouřil celý dům. Nalezli matku v&nbsp;mdlobách, v&nbsp;křečích a&nbsp;stěží jen ji&nbsp;přivedli k&nbsp;sobě. Na&nbsp;tu&nbsp;noc hošík nikdy nezapomněl. (Co strašné ohromivé vidění tkvěla mu&nbsp;neochabujícím dojmem stále v&nbsp;duši.) Od&nbsp;té&nbsp;doby začal se&nbsp;jaksi báti svého otce a&nbsp;neblahá tušení míti o&nbsp;celém životě. A&nbsp;když někdy zaslechl, jak lidé mluvili mezi sebou, že&nbsp;jeho maminka byla pravá mučednice, začal to&nbsp;od&nbsp;těch chvil chápati, spojuje pojem mučednice se&nbsp;vzpomínkou na&nbsp;onen noční výjev. — - To&nbsp;dnes náhle, s&nbsp;neobyčejnou živostí přišlo mu&nbsp;na&nbsp;mysl, prodělal znovu strašný onen obraz a&nbsp;srovnával s&nbsp;tím, co&nbsp;nyní vedle se&nbsp;dělo. Jeho dětské přesvědčení vzpíralo se&nbsp;tomu, bylo si&nbsp;vědomo něčeho nespravedlivého, něčeho zločinného a&nbsp;ukrutného proti jeho mamince, a&nbsp;čím více se&nbsp;titam těšili, tím více celá jeho bytost zpátky po&nbsp;ní&nbsp;zatoužila. Jedině teď jí&nbsp;se&nbsp;zabýval, celou svou nesmírnou láskou dával jí&nbsp;zadostučinění za&nbsp;spáchané křivdy, k&nbsp;ní&nbsp;chtěl, “kéž by&nbsp;tu&nbsp;byla ona, maminka,” volal v&nbsp;něm hlas, a&nbsp;maminka, maminka pronikalo celou jeho bytostí. A&nbsp;jeho touha neznala víc nemožností oni ohledů, nedala se&nbsp;udržeti; vášnivě se&nbsp;rozplakal a&nbsp;hlasitě jal se&nbsp;jí&nbsp;dovolávati. “Maminko, maminko,” zaznělo to&nbsp;pozdní nocí a&nbsp;překřičelo vedle smích a&nbsp;ples a&nbsp;polibky.</span></p>
          <p class="chunk" data-nb-ref-number="169" data-nb-words="61" data-nb-chars="346"><span class="idea" data-nb-ref-number="168" id="idea168" data-nb-words="61" data-nb-chars="346">Rázem tam všechno umlklo. Bylo chvíli ticho, jako by&nbsp;se&nbsp;poslouchalo, co&nbsp;to&nbsp;má&nbsp;znamenati, jeli to&nbsp;pravda; až&nbsp;pak najednou vyšla z&nbsp;pokoje macecha v&nbsp;bílém nočním oděvu, trochu rozhalena a&nbsp;s&nbsp;rozpuštěnými vlasy. Posvítila lampou, již měla v&nbsp;ruce, hošíkovi v&nbsp;samou tvář. Viděvši, že&nbsp;nespí, že&nbsp;on&nbsp;to&nbsp;křičel a&nbsp;pořád tak vede svou, vztekle se&nbsp;naň osopila:</span></p>
          <p class="chunk" data-nb-ref-number="170" data-nb-words="9" data-nb-chars="42"><span class="idea" data-nb-ref-number="169" id="idea169" data-nb-words="9" data-nb-chars="42">“Co zas máš! Již ani v&nbsp;noci nedáš pokoje?”</span></p>
          <p class="chunk" data-nb-ref-number="171" data-nb-words="12" data-nb-chars="70"><span class="idea" data-nb-ref-number="170" id="idea170" data-nb-words="12" data-nb-chars="70">Poté s&nbsp;ním příkře zatřásla. Ale hošík nedbal příkazu, nedbal hrozby a:</span></p>
          <p class="chunk" data-nb-ref-number="172" data-nb-words="21" data-nb-chars="115"><span class="idea" data-nb-ref-number="171" id="idea171" data-nb-words="21" data-nb-chars="115">“Maminko má, maminko, chci k&nbsp;vám,” volal tím úpěnlivěji. Jen k&nbsp;ní, k&nbsp;ní&nbsp;jediné, do&nbsp;jejích končin tíhla duše trpící.</span></p>
          <p class="chunk" data-nb-ref-number="173" data-nb-words="142" data-nb-chars="809"><span class="idea" data-nb-ref-number="172" id="idea172" data-nb-words="142" data-nb-chars="809">A&nbsp;nemohši nijak zabrániti těm výbuchům, zavolala paní z&nbsp;kuchyně Pepku, a&nbsp;chvějíc se&nbsp;zlostí, přikázala jí, ať&nbsp;okamžitě vezme hocha do&nbsp;kuchyně, a&nbsp;propříště že&nbsp;se&nbsp;mu&nbsp;vůbec bude stláti v&nbsp;kuchyni. “Již ani v&nbsp;noci nedá pokoje. Postarej se, aby si&nbsp;pamatoval, že&nbsp;se&nbsp;má&nbsp;v&nbsp;noci dát spat.” Pepka vycenila žluté zuby, chopila se&nbsp;hocha a&nbsp;jako hříčku usadila ho&nbsp;do&nbsp;své rozválené postele, zavřela pak dvéře k&nbsp;pokojům. Hošík počínal si&nbsp;teď jako zoufalý. Maminky se&nbsp;pořád dovolávaje, stále vyvstával a&nbsp;nechtěl s&nbsp;Pepkou spát. Bylo mu&nbsp;tak protivino v&nbsp;té&nbsp;její vyhřáté posteli, ošklivost se&nbsp;ho&nbsp;zmocňovala. Ale Pepka pokaždé ho&nbsp;přirazila zpátky, a&nbsp;když pořád upokojiti se&nbsp;nechtěl a&nbsp;jí&nbsp;nedal usnouti, vsadila mu&nbsp;ohromnou svou rukou na&nbsp;nahá zádička několik ran… Dovedla se&nbsp;již Pepka postarati, aby si&nbsp;pamatoval, že&nbsp;má&nbsp;se&nbsp;v&nbsp;noci spát.</span></p>
          <p class="chunk" data-nb-ref-number="174" data-nb-words="35" data-nb-chars="227"><span class="idea" data-nb-ref-number="173" id="idea173" data-nb-words="35" data-nb-chars="227">Následkem toho se&nbsp;jen stalo, že&nbsp;dětská postýlka, dříve vždy jen podle lůžka nebožky maminky se&nbsp;nalezavší, přešinuta byla trvale do&nbsp;kuchyně podle postele zrzavé Pepky. Stalo se&nbsp;to&nbsp;cestou zcela přirozenou, z&nbsp;přirozených pohnutek.</span></p>
          <p class="chunk" data-nb-ref-number="175" data-nb-words="42" data-nb-chars="241"><span class="idea" data-nb-ref-number="174" id="idea174" data-nb-words="42" data-nb-chars="241">Kdy se&nbsp;končí lidská zloba? Pravím, kdy se&nbsp;končí? Je&nbsp;naděje, že&nbsp;ukojivši svou vášeň, sama se&nbsp;rozplyne a&nbsp;uklidní? Nikoliv! Konce jí&nbsp;není. žene se&nbsp;dál silou pořád vzrůstající, vše jí&nbsp;slouží za&nbsp;pohnutku, ve&nbsp;všem spatřuje zmocnění k&nbsp;svým útiskům…</span></p>
          <p class="chunk" data-nb-ref-number="176" data-nb-words="15" data-nb-chars="84"><span class="idea" data-nb-ref-number="175" id="idea175" data-nb-words="15" data-nb-chars="84">Strhlali se&nbsp;někde na&nbsp;návsi vřava kluků, hned křičela mladá paní, chytajíc se&nbsp;za&nbsp;uši:</span></p>
          <p class="chunk" data-nb-ref-number="177" data-nb-words="7" data-nb-chars="33"><span class="idea" data-nb-ref-number="176" id="idea176" data-nb-words="7" data-nb-chars="33">“že je&nbsp;to&nbsp;zas ten proklatý kluk?”</span></p>
          <p class="chunk" data-nb-ref-number="178" data-nb-words="15" data-nb-chars="89"><span class="idea" data-nb-ref-number="177" id="idea177" data-nb-words="15" data-nb-chars="89">“A Pepka hned vyběhnuvši přivedla hošíka, jenž kdes na&nbsp;zcela jiném místě tiše se&nbsp;choulil.</span></p>
          <p class="chunk" data-nb-ref-number="179" data-nb-words="16" data-nb-chars="89"><span class="idea" data-nb-ref-number="178" id="idea178" data-nb-words="16" data-nb-chars="89">“Vždyť mě&nbsp;připravíš o&nbsp;zdraví, ty&nbsp;jeden mamlase,” zasoptila naň mladá paní a&nbsp;hoch byl bit.</span></p>
          <p class="chunk" data-nb-ref-number="180" data-nb-words="3" data-nb-chars="18"><span class="idea" data-nb-ref-number="179" id="idea179" data-nb-words="3" data-nb-chars="18">Psi se&nbsp;rozštěkali.</span></p>
          <p class="chunk" data-nb-ref-number="181" data-nb-words="18" data-nb-chars="97"><span class="idea" data-nb-ref-number="180" id="idea180" data-nb-words="18" data-nb-chars="97">“že je&nbsp;to&nbsp;zas škádlí on,” křičela mladá paní, popadajíc se&nbsp;za&nbsp;uši. Pepka přivedla hocha, byl bit.</span></p>
          <p class="chunk" data-nb-ref-number="182" data-nb-words="121" data-nb-chars="723"><span class="idea" data-nb-ref-number="181" id="idea181" data-nb-words="121" data-nb-chars="723">Nalezl se&nbsp;rozbitý talíř venku pod žlabem. Byl hoch bit. A&nbsp;bzučelyli mladé paní příliš mouchy, jestli jí&nbsp;nový žaket nepadl, jestli nebyla se&nbsp;svou podobou spokojena v&nbsp;zrcadle (i podle toho řídívá se&nbsp;ženská nálada), jestli se&nbsp;jí&nbsp;nákyp nezdařil, neb nový román se&nbsp;jí&nbsp;nelíbil, anebo měla mi­rénu — za&nbsp;to&nbsp;všechno byl hošík bit. Nebylli sám původem všech nepříjemných dojmů na&nbsp;mladou paní, byl aspoň vzdálenou nepřímou jich příčinou, byl mrakem její duše, závadou jejího uspokojení. Stěžovala si&nbsp;mladá paní jen na&nbsp;něho, přičemž vždy v&nbsp;jistém směru nelibě, jaksi umučeně potřásala rameny, což mělo značiti: “Prosím vás, nedivte se&nbsp;tomu, jak nepřipraviti se&nbsp;o&nbsp;zdraví v&nbsp;takovém případě. Vím to, že&nbsp;mne ještě do&nbsp;hrobu jednou přivede…”</span></p>
          <p class="chunk" data-nb-ref-number="183" data-nb-words="58" data-nb-chars="333"><span class="idea" data-nb-ref-number="182" id="idea182" data-nb-words="58" data-nb-chars="333">Zanedlouho byl mu&nbsp;i&nbsp;oděv vyměněn. Za&nbsp;nebožky maminky nosíval krátké kalhotky, bundičku se&nbsp;zapínací přezkou a&nbsp;botky s&nbsp;mosaznými špičkami. Nyní však chodil bos a&nbsp;na&nbsp;sobě měl oděv z&nbsp;hrubého štruksu, již také roztrhaný a&nbsp;nespravený, a&nbsp;ještě se&nbsp;křižovala mladá paní, co&nbsp;všechno roztříská a&nbsp;člověk jen aby se&nbsp;lopotil a&nbsp;všechno dal na&nbsp;něho.</span></p>
          <p class="chunk" data-nb-ref-number="184" data-nb-words="73" data-nb-chars="447"><span class="idea" data-nb-ref-number="183" id="idea183" data-nb-words="73" data-nb-chars="447">Tak ze&nbsp;všeho pozvolna byl hošík vykostěn. Všeho zbaven, co&nbsp;stávalo dřív. Tělesné potřeby byly u&nbsp;něho trestuhodnou zbytečností, každý projev jeho duše zločinem. Každé slůvko, pohled i&nbsp;pohyb ztrestán, napadlali zrovna k&nbsp;tomu mladé paní chuť, ano trestán býval i&nbsp;za&nbsp;myšlenky, kdykoliv chtělo se&nbsp;jí&nbsp;u&nbsp;něho je&nbsp;předstírati. Jen z&nbsp;nutnosti trpěn jako škodný hmyz, jenž však, jakmile se&nbsp;zjeví, hned se&nbsp;pronásleduje a&nbsp;zašlápne. Ano, o&nbsp;to&nbsp;zašlápnutí běželo.</span></p>
          <p class="chunk" data-nb-ref-number="185" data-nb-words="178" data-nb-chars="1034"><span class="idea" data-nb-ref-number="184" id="idea184" data-nb-words="178" data-nb-chars="1034">Ponejvíce čas svůj hošík trávil na&nbsp;dvoře mezi stodolami. Tam mu&nbsp;to&nbsp;bylo dovoleno. A&nbsp;mělili přijíti hosté, již tak často za&nbsp;mladé paní se&nbsp;dostavovali, tož jako se&nbsp;při takové příležitosti smejčí a&nbsp;poklízí, byl on&nbsp;nejdřív ze&nbsp;světnice zahnán. Avšak jinamli si&nbsp;odešel, někam na&nbsp;náves nebo mezi sousedy, hned byl za&nbsp;to&nbsp;trestán, že&nbsp;se&nbsp;toulá. Jedině ten koutek mezi stodolami a&nbsp;kůlnami byl mu&nbsp;tedy dovolen a&nbsp;stal se&nbsp;mu&nbsp;celým světem. Začasté dlouho do&nbsp;noci zde meškával, a&nbsp;nikdo se&nbsp;po&nbsp;něm nesháněl, ani aby mu&nbsp;dal večeři, ani aby ho&nbsp;uložil do&nbsp;postýlky. Jediným soudruhem bývalo mu&nbsp;povržené kuře. Nedivte se, nesmějte se, bylili jste dětmi. Obě ty&nbsp;bytosti povržené jako by&nbsp;pudem se&nbsp;nalezly. Pocítily, že&nbsp;mají něco společného, shledaly, že&nbsp;dostačují svým zájmům. A&nbsp;přivykly na&nbsp;sebe jako druh na&nbsp;druha stejného povolání a&nbsp;osudu. Každý měl ze&nbsp;svého přátelství nějaký prospěch; kuře nalézalo u&nbsp;něj ochrany a&nbsp;péče a&nbsp;hošík, jakkoliv před jeho nepřáteli kuře ho&nbsp;ochrániti nemohlo, nalezl aspoň někoho, v&nbsp;němž našel přítulnosti a&nbsp;v&nbsp;opuštěnosti náhrady.</span></p>
          <p class="chunk" data-nb-ref-number="186" data-nb-words="20" data-nb-chars="114"><span class="idea" data-nb-ref-number="185" id="idea185" data-nb-words="20" data-nb-chars="114">Snad obě ty&nbsp;bytosti byly zároveň nešťastny i&nbsp;v&nbsp;jiném směru, ve&nbsp;směru vlastní zodpovědnosti, jak se&nbsp;to&nbsp;dnes pojímá.</span></p>
          <p class="chunk" data-nb-ref-number="187" data-nb-words="218" data-nb-chars="1249"><span class="idea" data-nb-ref-number="186" id="idea186" data-nb-words="218" data-nb-chars="1249">Byly snad z&nbsp;oněch povah, jež odstrčeny a&nbsp;na&nbsp;sebe odkázány nedovedou se&nbsp;přizpůsobiti těmto změnám a&nbsp;nemají schopnosti a&nbsp;síly jíti svou cestou, pohromám se&nbsp;vyhýbati a&nbsp;prospěchů, jaké vždy se&nbsp;naskytnou, obratně používati. Hle, štěně! Vzato od&nbsp;čubky matky do&nbsp;cizích míst, naříká, ale již v&nbsp;několika dnech začíná chovati se&nbsp;jako starý pes. Jako by&nbsp;postihlo, že&nbsp;je&nbsp;odkázáno samo na&nbsp;sebe. Vyklepe si&nbsp;vydatně srst a&nbsp;uléhá po&nbsp;způsobu psů dorostlých. Samo shání se&nbsp;po&nbsp;žrádle, směle si&nbsp;je&nbsp;vymáhá i&nbsp;proti psům daleko starším se&nbsp;postaví. Samo se&nbsp;ohlíží po&nbsp;příhodném místě k&nbsp;odpočinku, opatrně se&nbsp;vyhne šlapajícím nohoum, hraje si&nbsp;jen s&nbsp;psy, o&nbsp;nichž ví, že&nbsp;mu&nbsp;neublíží, a&nbsp;dovede uniknouti včas výprasku. Vůbec začne žíti, opravdově žíti, jak to&nbsp;nese svět, a&nbsp;na&nbsp;jeho bezstarostném, hloupém a&nbsp;směšném štěněčím obličeji vážný rys se&nbsp;ukládá, je&nbsp;to&nbsp;dobře pozorovati. Nikoliv oni, hošík a&nbsp;kuře. ­ím více o&nbsp;ně&nbsp;bylo ukládáno, tím více trpěli, čím více jim odpíráno, čím více pokořováni, tím více strádali. Nebylo u&nbsp;nich síly výbojné, a&nbsp;jestli pohroma jim hrozila, spíš sami se&nbsp;do&nbsp;ní&nbsp;řítili, než aby se&nbsp;jí&nbsp;vyhnuli. Byli jako rákosí, jež tím níž se&nbsp;ohýbá, čím silněji vichr duje. Povahy takové vydány jsou všanc neúprosné zkáze. Leč není to&nbsp;jejich vinou, ale jejich osudem…</span></p>
          <p class="chunk" data-nb-ref-number="188" data-nb-words="119" data-nb-chars="695"><span class="idea" data-nb-ref-number="187" id="idea187" data-nb-words="119" data-nb-chars="695">Tím utrpením nepřetržitým a&nbsp;nevýslovným děcko zjevně a&nbsp;rychle chátralo. Sláblo jeho tělíčko i&nbsp;duše. Jeho líce jal se&nbsp;zastírati šedý profialovělý nátěr, oči se&nbsp;mu&nbsp;kalily a&nbsp;zapadaly, rtíky samovolně se&nbsp;mu&nbsp;třásly tím známým způsobem, vlastním každému utrpení. Vůbec na&nbsp;celém těle úžasně zhublo. Smysly pak jako by&nbsp;mu&nbsp;tupěly. Hleděl a&nbsp;neviděl, poslouchal a&nbsp;neslyšel. Nepochopil, co&nbsp;od&nbsp;něho se&nbsp;žádalo. Jen díval se&nbsp;němě a&nbsp;vyjeveně těma kalnýma a&nbsp;zapadlýma očima, jako žába, na&nbsp;niž jste šlápli. Víc neplakal, víc se&nbsp;neozval, ať&nbsp;s&nbsp;ním dělali, co&nbsp;chtěli. Byl jako bez citu a&nbsp;paměti. A&nbsp;Pepka říkávala, že&nbsp;kluk “troubovatí”, že&nbsp;je&nbsp;čím dál větší zarytec, a&nbsp;bylo to&nbsp;jen záminkou k&nbsp;novým nekonečným příkořím…</span></p>
          <p class="chunk" data-nb-ref-number="189" data-nb-words="29" data-nb-chars="209"><span class="idea" data-nb-ref-number="188" id="idea188" data-nb-words="29" data-nb-chars="209">Poslední kapitolky dětského románku nastávají. Jednáli se&nbsp;o&nbsp;dětský román, nelze v&nbsp;něm hledati podivuhodně zauzlených a&nbsp;obratně upravených dějů a&nbsp;také ne&nbsp;hlubokých, mocí rozumu vymezených psycholo­ických zjevů.</span></p>
          <p class="chunk" data-nb-ref-number="190" data-nb-words="221" data-nb-chars="1442"><span class="idea" data-nb-ref-number="189" id="idea189" data-nb-words="221" data-nb-chars="1442">V&nbsp;románku dětském nemohou se&nbsp;nalézti vlivy silné vůle, jež by&nbsp;své podmínky ukládaly na&nbsp;vnější údaje a&nbsp;imponovaly tak světu i&nbsp;přírodě. Nenaleznou se&nbsp;v&nbsp;něm otřásající scény vyvinutého rafinovaného citu, žádné vypestřené situace ani vybroušené sal­nní dialo­y. Vůbec všech těch estetických činitelůlákadel, jimiž smysly se&nbsp;mají příjemně vzrušiti, dětský román postrádá. Zabývá se&nbsp;dětský román dítětem. A&nbsp;dítě — toť prosté a&nbsp;naivní jako polní květ. Ovšemže, jsouc podobno polnímu květu, má&nbsp;jako on&nbsp;rovněž hluboká svá tajemství. Však tu&nbsp;je&nbsp;zase příčina, proč dětský román, dítětem se&nbsp;zabývaje, ani nemůže míti nahoře vytčených estetických předností. Prostota jich nepotřebuje a&nbsp;k&nbsp;vystižení tajemství zase nestačí. Bývá proto dětský román tak prostý, směšný, drsný i&nbsp;naivní, jako je&nbsp;tento. Musí se&nbsp;v&nbsp;něm přetřásati věci, jež jsou tak malicherny a&nbsp;bezvýznamny u&nbsp;člověka vzrostlého, poněvadž právě při nich děcko má&nbsp;své radosti anebo trudy. I&nbsp;přicházejí v&nbsp;něm slova nemotorná, výrazy nedostatečné, obraty kupodivu nevtipné. Psycholo­ické pohnutky a&nbsp;lo­ické závěry jsou pak takového rázu, že&nbsp;nad nimi někdy člověk, jenž nepamatuje na&nbsp;vlastní dětství, musí se&nbsp;ušklíbnouti, jindy jim prostě nevěří. A&nbsp;tajemství, zmíněná tajemství dětské duše, kde jsou ta? Jedině nepřímo lze je&nbsp;naznačiti a&nbsp;mezi řádky ukázati jejich stopu. Leč nic více, jsouc to&nbsp;tajemství právě tak hluboká jako ostatní tajemství všehomíra, k&nbsp;jejichž pochopení rozum rovněž nepostačuje.</span></p>
          <p class="chunk" data-nb-ref-number="191" data-nb-words="107" data-nb-chars="597"><span class="idea" data-nb-ref-number="190" id="idea190" data-nb-words="107" data-nb-chars="597">Takže zůstává již nemnoho dopověděti. A&nbsp;právě jest to&nbsp;tak prosté jako všechno ostatní. pivot se&nbsp;pohybuje ve&nbsp;stejných kolejích; jsa na&nbsp;ně&nbsp;jednou zavlečen, tíhne po&nbsp;nich neúprosně dál, byť se&nbsp;i&nbsp;zdálo, že&nbsp;se&nbsp;z&nbsp;nich pořád vymyká a&nbsp;jinými směry stranou uniká. Tyto cesty stranou, to&nbsp;stálé se&nbsp;vymykání, ta&nbsp;tříšťka nesená proudem, jsou právě oním směrem, jímž osud vleče nás k&nbsp;tomu cíli, u&nbsp;jakého chce nás míti. To, co&nbsp;zdá se, že&nbsp;je&nbsp;uniknutím osudu, to&nbsp;je&nbsp;s&nbsp;ním největším sblížením; a&nbsp;kdo myslí, že&nbsp;osudu nijak zavzdoroval, vymkl se&nbsp;mu&nbsp;či&nbsp;jinak sebou naložil, ten právě jen věčný, neúprosný osud naplnil…</span></p>
          <p class="chunk" data-nb-ref-number="192" data-nb-words="113" data-nb-chars="628"><span class="idea" data-nb-ref-number="191" id="idea191" data-nb-words="113" data-nb-chars="628">Hošík začal churavěti. Ne&nbsp;aby popadl ho&nbsp;prudký znatelný záchvat nemoci, na&nbsp;lůžko upoutal a&nbsp;bylo potřeba snad lékaře a&nbsp;lékárny (bez nichž v&nbsp;našem čase vůbec stonati se&nbsp;nedá) ostatně toho by&nbsp;se&nbsp;mu&nbsp;bylo za&nbsp;nynějších poměrů tak hned nedostalo -, nýbrž jeho stav přecházel v&nbsp;jakousi strnulost a&nbsp;jímala ho&nbsp;celková těžká mdloba. V&nbsp;noci se&nbsp;nesmírně potíval. Za&nbsp;to&nbsp;ovšem zakoušel ony dvojsmyslné narážky. Leč již při nich se&nbsp;nerděl a&nbsp;nestyděl. Ať&nbsp;stalo se&nbsp;cokoliv, vždy jen bázlivě rozevřel rty a&nbsp;prudce vdechl, jako by&nbsp;při všem juž jen měl ten zájem a&nbsp;obavu, aby ho&nbsp;nebili, a&nbsp;vlastně už&nbsp;ani to&nbsp;ne, oddávaje se&nbsp;vůbec jakýmkoli nutnostem.</span></p>
          <p class="chunk" data-nb-ref-number="193" data-nb-words="142" data-nb-chars="843"><span class="idea" data-nb-ref-number="192" id="idea192" data-nb-words="142" data-nb-chars="843">Chorobnost pokračovala. Jednoho dne nemohl konečně víc slézti z&nbsp;postele. Když ho&nbsp;ráno Pepka budila, zhruba strhnuvši s&nbsp;něho peřinu, rozevřel jen na&nbsp;ni&nbsp;široce oči, zatřásl bradou a&nbsp;nevstával. Pepka jím zatřásla. I&nbsp;chtěl povstati hoch, leč povyvstav hned zas klesl, hmataje rukama kolem sebe po&nbsp;jakési opoře, a&nbsp;jen brada se&nbsp;mu&nbsp;pořád třásla. Bylo to&nbsp;směšné a&nbsp;k&nbsp;zlosti zároveň. Pepku to&nbsp;také konečně dopálilo a&nbsp;chopila se&nbsp;ho&nbsp;a&nbsp;postavila prudce na&nbsp;nohy na&nbsp;podlahu, tím způsobem, jakým dřevění panáci, vynešeny rukou komediantovou, staveny bývají na&nbsp;prkna loutkového divadla, zprudka a&nbsp;s&nbsp;přiražením. Hošík zamyklal nohama, zakroutil se&nbsp;a&nbsp;padl naznak na&nbsp;ručky. S&nbsp;vytřeštěnýma očima díval se&nbsp;tak vzhůru na&nbsp;Pepku, jako by&nbsp;ještě čekal, kdy mu&nbsp;za&nbsp;to&nbsp;nabije, a&nbsp;tou bradou neustal potřásati, jako by&nbsp;chtěl říci: Nu, vždyť vidíte, že&nbsp;nemohu, ale bijte přec!</span></p>
          <p class="chunk" data-nb-ref-number="194" data-nb-words="35" data-nb-chars="208"><span class="idea" data-nb-ref-number="193" id="idea193" data-nb-words="35" data-nb-chars="208">Pepka se&nbsp;trochu zarazila, pomohla chlapci vstáti, a&nbsp;přesvědčivši se&nbsp;nanovo, že&nbsp;se&nbsp;chlapec na&nbsp;nohou neudrží, vysadila ho&nbsp;zpátky na&nbsp;postel. Hoch zas hned usnul a&nbsp;zatonul celý v&nbsp;potu, jako po&nbsp;nesmírném vysílení.</span></p>
          <p class="chunk" data-nb-ref-number="195" data-nb-words="65" data-nb-chars="372"><span class="idea" data-nb-ref-number="194" id="idea194" data-nb-words="65" data-nb-chars="372">Jakmile páni vstali, Pepka jim s&nbsp;jakousi ironií oznámila, že&nbsp;hoch není “na place”, že&nbsp;ani vstáti nemůže. Pán mlčel, počínaje si, jako by&nbsp;ani neslyšel, ponechav již dávno všechny záležitosti stran dítěte vůbec na&nbsp;starost své paní. Ta&nbsp;nedobře vyspalá utrhla se&nbsp;na&nbsp;Pepku, zdali to&nbsp;kluk nedělá jen komedii, a&nbsp;že&nbsp;by&nbsp;mu&nbsp;v&nbsp;tom případě sama pomohla na&nbsp;nohy. Pepka zavrtěla hlavou.</span></p>
          <p class="chunk" data-nb-ref-number="196" data-nb-words="29" data-nb-chars="166"><span class="idea" data-nb-ref-number="195" id="idea195" data-nb-words="29" data-nb-chars="166">“Není to&nbsp;s&nbsp;ním opravdu pěkné,” pravila. Paní se&nbsp;na&nbsp;ni&nbsp;pátravě podívala, a&nbsp;jako by&nbsp;náhle vzrušena tajnou nadějí, změnila hned mrzutou tvář v&nbsp;přívětivý výraz a&nbsp;pravila:</span></p>
          <p class="chunk" data-nb-ref-number="197" data-nb-words="14" data-nb-chars="82"><span class="idea" data-nb-ref-number="196" id="idea196" data-nb-words="14" data-nb-chars="82">“Ale jdi?!” Pravila to&nbsp;radostně a&nbsp;nedočkavě. Hoch nebyl ztrestán za&nbsp;to, že&nbsp;stonal.</span></p>
          <p class="chunk" data-nb-ref-number="198" data-nb-words="66" data-nb-chars="397"><span class="idea" data-nb-ref-number="197" id="idea197" data-nb-words="66" data-nb-chars="397">První dny bylo snadno ošetřiti nemocného. Nechali ho&nbsp;totiž ležeti, nestarajíce se&nbsp;o&nbsp;něho. Neboť co&nbsp;mu&nbsp;dávali, zamítal; nechtěl jísti ani píti, a&nbsp;co&nbsp;by&nbsp;byl chtěl, nedali mu&nbsp;zas oni. Jen za&nbsp;podmáslí jedné chvíle bojácně a&nbsp;chraptivě požádal. Postavili mu&nbsp;ho&nbsp;džbánek a&nbsp;zase nebrali k&nbsp;němu pražádného zřetele. Hřmotili jako jindy, neumírňovali se&nbsp;v&nbsp;řeči. Nepřevlékali ho, netázali se&nbsp;po&nbsp;jeho potřebách.</span></p>
          <p class="chunk" data-nb-ref-number="199" data-nb-words="85" data-nb-chars="503"><span class="idea" data-nb-ref-number="198" id="idea198" data-nb-words="85" data-nb-chars="503">Dál to&nbsp;ale bylo hůře. Veškerá životní činnost hochova užasně zemdlívala. Nebyl si&nbsp;již skoro ničeho vědom, co&nbsp;se&nbsp;týče tělesných potřeb, a&nbsp;byl i&nbsp;jinak tak sláb, že&nbsp;naprosto nemohl vyhověti tomu, co&nbsp;slušnost žádala. Dali pod něho režnou plachtu, sloužící dřív na&nbsp;vůz, a&nbsp;jeho postýlku odšoupla Pepka do&nbsp;nejzadnějšího kouta; šel totiž z&nbsp;něho opravdu puch. A&nbsp;začal vrhnouti a&nbsp;neměl ani sil, aby vůbec hlavu pozvedl, stranou ji&nbsp;naklonil, nýbrž zrovna po&nbsp;bradičce a&nbsp;po&nbsp;prsíčkách stékaly mu&nbsp;řídké zelenavé šlemy.</span></p>
          <p class="chunk" data-nb-ref-number="200" data-nb-words="33" data-nb-chars="213"><span class="idea" data-nb-ref-number="199" id="idea199" data-nb-words="33" data-nb-chars="213">A&nbsp;semknutá maje stále očinka, hlavu nazad vztaženu, ruce na&nbsp;naduřelém bříšku zaťaté, a&nbsp;jsa hnisem pokryt, jejž nikdo nestíral, poskytoval trapný, omrazující pohled. S&nbsp;hnusem se&nbsp;ovšem od&nbsp;něho odvraceli domácí lidé.</span></p>
          <p class="chunk" data-nb-ref-number="201" data-nb-words="81" data-nb-chars="475"><span class="idea" data-nb-ref-number="200" id="idea200" data-nb-words="81" data-nb-chars="475">Hošík však stonal jako dospělý, schopný sebezapření. Vůbec si&nbsp;nestěžoval, slůvka nepronesl o&nbsp;nějakém strádání, jako by&nbsp;věděl, že&nbsp;to&nbsp;tak musí být. Jen někdy se&nbsp;ještě ozvala nějaká potřeba života; krk jal se&nbsp;natahovati, ztěžka rozevřel očinka, zatěkav jima někam do&nbsp;okolí, ústa se&nbsp;mu&nbsp;sešpulila k&nbsp;jakémus polykání a&nbsp;sliny se&nbsp;mu&nbsp;z&nbsp;nich ronily na&nbsp;bradu. Leč potom zas očka zavřel, dozadu klesla mu&nbsp;hlava a&nbsp;na&nbsp;bříško přimkl pěsti, zpět zašed do&nbsp;ponurých svých mrákot a&nbsp;sebezapření.</span></p>
          <p class="chunk" data-nb-ref-number="202" data-nb-words="25" data-nb-chars="157"><span class="idea" data-nb-ref-number="201" id="idea201" data-nb-words="25" data-nb-chars="157">Paní, aby se&nbsp;vyhnula všem nepříjemnostem, nešla vůbec do&nbsp;kuchyně a&nbsp;dala rozevříti v&nbsp;pokoji zabedněné dvéře, vedoucí do&nbsp;síně, aby se&nbsp;nemusilo choditi kuchyní.</span></p>
          <p class="chunk" data-nb-ref-number="203" data-nb-words="57" data-nb-chars="313"><span class="idea" data-nb-ref-number="202" id="idea202" data-nb-words="57" data-nb-chars="313">A&nbsp;bylo stále hůř. Jednoho dne přišla zase Pepka k&nbsp;paní, oznámila jí, co&nbsp;se&nbsp;děje, a&nbsp;radila, aby byl zavolán lékař. Paní počala se&nbsp;křižovati -takové náklady -, leč uznala důvody Pepčiny, že&nbsp;kvůli lidem je&nbsp;to&nbsp;potřeba; jinak by&nbsp;se&nbsp;ani o&nbsp;tom ona (Pepka) nebyla vůbec zmínila; kdož by&nbsp;měl podobně zbytečné drahé ohledy.</span></p>
          <p class="chunk" data-nb-ref-number="204" data-nb-words="32" data-nb-chars="200"><span class="idea" data-nb-ref-number="203" id="idea203" data-nb-words="32" data-nb-chars="200">Děcko nejdříve bylo omyto, převlečeno, dáno do&nbsp;jiných peřin, jeho postýlka přenesena do&nbsp;pokoje. Pepka všechno sama obstarala dosti dobře, snad vzhledem k&nbsp;tomu, že&nbsp;jí&nbsp;za&nbsp;to&nbsp;paní slíbila nový hedvábník.</span></p>
          <p class="chunk" data-nb-ref-number="205" data-nb-words="3" data-nb-chars="18"><span class="idea" data-nb-ref-number="204" id="idea204" data-nb-words="3" data-nb-chars="18">Pak povolán lékař.</span></p>
          <p class="chunk" data-nb-ref-number="206" data-nb-words="35" data-nb-chars="235"><span class="idea" data-nb-ref-number="205" id="idea205" data-nb-words="35" data-nb-chars="235">Poměry ošetření dítěte musely naň činiti nejlepší dojem. Vše bylo tak čisté a&nbsp;úpravné, domácí lidé pořád obcházeli kolem lůžka, něco přinášejíce a&nbsp;odnášejíce, jakoby jedině zaujati nemocným, a&nbsp;mladá paní sama podpírala hlavinku hošíka.</span></p>
          <p class="chunk" data-nb-ref-number="207" data-nb-words="17" data-nb-chars="93"><span class="idea" data-nb-ref-number="206" id="idea206" data-nb-words="17" data-nb-chars="93">Lékař, pohlednuv na&nbsp;hocha, zamrkal očima. Pojav ho&nbsp;pak za&nbsp;ručinku, ptal se&nbsp;ho&nbsp;něžně a&nbsp;zvolna:</span></p>
          <p class="chunk" data-nb-ref-number="208" data-nb-words="9" data-nb-chars="45"><span class="idea" data-nb-ref-number="207" id="idea207" data-nb-words="9" data-nb-chars="45">“No tak, copak je&nbsp;ti, hošíčku, pověz mně to?”</span></p>
          <p class="chunk" data-nb-ref-number="209" data-nb-words="14" data-nb-chars="93"><span class="idea" data-nb-ref-number="208" id="idea208" data-nb-words="14" data-nb-chars="93">Hošík neodpověděl. Lékař se&nbsp;tázal znova, právě tak něžně, ale důrazněji, hladě jeho tvářinky.</span></p>
          <p class="chunk" data-nb-ref-number="210" data-nb-words="11" data-nb-chars="57"><span class="idea" data-nb-ref-number="209" id="idea209" data-nb-words="11" data-nb-chars="57">“Co?” vyhrklo z&nbsp;hocha ustrnule. “Co je&nbsp;ti, ptal jsem se.”</span></p>
          <p class="chunk" data-nb-ref-number="211" data-nb-words="57" data-nb-chars="346"><span class="idea" data-nb-ref-number="210" id="idea210" data-nb-words="57" data-nb-chars="346">Jedno hošíkovo zalepené očko se&nbsp;pootevřelo a&nbsp;pohledlo s&nbsp;chvatem na&nbsp;lékaře. Rtíky pak začaly se&nbsp;pohybovati, hrdélko se&nbsp;zavlnilo a&nbsp;chraptivý zvuk z&nbsp;něho vyšel, pak pořád ta&nbsp;činnost se&nbsp;jevila, jako by&nbsp;mnoho a&nbsp;mnoho chtěl hošík toho napovídati. A&nbsp;konečně jediné jen slůvko místo nekonečné, zdrcující zpovědi přišlo k&nbsp;výrazu. A&nbsp;bylo to&nbsp;nejpřípadnější.</span></p>
          <p class="chunk" data-nb-ref-number="212" data-nb-words="11" data-nb-chars="79"><span class="idea" data-nb-ref-number="211" id="idea211" data-nb-words="11" data-nb-chars="79">“Nic,” zažalostnil zpěvným, povýšeným a&nbsp;protrhaným hláskem a&nbsp;semkl zase očinko.</span></p>
          <p class="chunk" data-nb-ref-number="213" data-nb-words="32" data-nb-chars="193"><span class="idea" data-nb-ref-number="212" id="idea212" data-nb-words="32" data-nb-chars="193">Pepka šťouchla loktem mladší děvečku. Mladá paní pak významně pohleděla na&nbsp;lékaře, zatřásla rameny a&nbsp;přejela si&nbsp;oči šátkem, jako by&nbsp;chtěla naznačiti, že&nbsp;je&nbsp;to&nbsp;s&nbsp;ním jednak těžké, jednak smutné.</span></p>
          <p class="chunk" data-nb-ref-number="214" data-nb-words="11" data-nb-chars="72"><span class="idea" data-nb-ref-number="213" id="idea213" data-nb-words="11" data-nb-chars="72">Lékař pak hocha proťukal, poptal se&nbsp;na&nbsp;nějaké okolnosti, zavrtěl hlavou.</span></p>
          <p class="chunk" data-nb-ref-number="215" data-nb-words="48" data-nb-chars="278"><span class="idea" data-nb-ref-number="214" id="idea214" data-nb-words="48" data-nb-chars="278">“Všechno je&nbsp;tu&nbsp;marno. Takhle do&nbsp;několika dní. Snad můžeme mu&nbsp;předepsati jen něco pro ulehčení.” “Myslíte?” pravila na&nbsp;to&nbsp;paní jako ulekaně, ale tak chvatně a&nbsp;živě, že&nbsp;asi sama si&nbsp;to&nbsp;nepřála. Pak truchlivě svěsila hlavu. Při odchodu podotkl lékař, že&nbsp;více již ani nemusí přijíti.</span></p>
          <p class="chunk" data-nb-ref-number="216" data-nb-words="65" data-nb-chars="424"><span class="idea" data-nb-ref-number="215" id="idea215" data-nb-words="65" data-nb-chars="424">Byly pak věci uvedeny do&nbsp;starého pořádku. ­isté prádélko nahraženo starým znečistěným, bylo použito bývalé staré plachty vozové, pod hlavu místo podušky dán byl žíněný polštář, na&nbsp;němž spával panin pudlík, a&nbsp;nemocný přenesen zase do&nbsp;kuchyně do&nbsp;nejzazšího kouta. Pro několik dnů není třeba již nijakých zvláštních příprav. Mladá paní klesla vysílená na&nbsp;křeslo, vzala hofmanských kapek a&nbsp;čelo dala si&nbsp;tříti kolínskou vodičkou.</span></p>
          <p class="chunk" data-nb-ref-number="217" data-nb-words="18" data-nb-chars="113"><span class="idea" data-nb-ref-number="216" id="idea216" data-nb-words="18" data-nb-chars="113">Pak vůbec si&nbsp;zakázala veškerou zmínku o&nbsp;děcku, dokud by&nbsp;nebylo něco zvláštního. Co&nbsp;tím zvláštním mínila, neznámo.</span></p>
          <p class="chunk" data-nb-ref-number="218" data-nb-words="40" data-nb-chars="237"><span class="idea" data-nb-ref-number="217" id="idea217" data-nb-words="40" data-nb-chars="237">Zrána přišla zase Pepka k&nbsp;mladé paní. S&nbsp;nastrojenými rozpaky a&nbsp;velice rozvláčně oznamovala jí, že&nbsp;dál nemá náturu, aby byla s&nbsp;nemocným pohromadě. Každý by&nbsp;z&nbsp;toho musel onemocněti. Také nikdo dnes o&nbsp;snídaní nevzal do&nbsp;úst, čeládka mručela.</span></p>
          <p class="chunk" data-nb-ref-number="219" data-nb-words="9" data-nb-chars="62"><span class="idea" data-nb-ref-number="218" id="idea218" data-nb-words="9" data-nb-chars="62">“Takový puch z&nbsp;něho jde,” dodávala šeptem, svraštivši obličej.</span></p>
          <p class="chunk" data-nb-ref-number="220" data-nb-words="67" data-nb-chars="435"><span class="idea" data-nb-ref-number="219" id="idea219" data-nb-words="67" data-nb-chars="435">Paní pozvedla hlavu vzhůru, vytrvala tak chvíli. Pak se&nbsp;rozčilila z&nbsp;nějakého všeobecného pesimistického stanoviska, přičemž střídavě a&nbsp;jednotvárně kvílela, žehrajíc na&nbsp;osud. Na&nbsp;Pepčině tvář i&nbsp;bylo znáti rozhodnutí, že&nbsp;všechno vyslechne až&nbsp;do&nbsp;konce, a&nbsp;ostatně, že&nbsp;tak učiniti je&nbsp;povinna. “Můj bože, co&nbsp;teda s&nbsp;ním?” otázala se&nbsp;mladá paní, ku&nbsp;kteréž konečné vlastní otázce ono kvílení mělo býti přípravným úvodem. Pepka pokrčila ramenoma.</span></p>
          <p class="chunk" data-nb-ref-number="221" data-nb-words="33" data-nb-chars="176"><span class="idea" data-nb-ref-number="220" id="idea220" data-nb-words="33" data-nb-chars="176">“Tedy to&nbsp;již nějak opatř… a&nbsp;jen mě&nbsp;netrap; vy&nbsp;všichni mě&nbsp;tolik trápíte.” Pepka rozuměla, že&nbsp;se&nbsp;jí&nbsp;to&nbsp;netýče, ani těch všech ostatních, nýbrž že&nbsp;se&nbsp;to&nbsp;vztahuje jedině k&nbsp;hochovi.</span></p>
          <p class="chunk" data-nb-ref-number="222" data-nb-words="16" data-nb-chars="86"><span class="idea" data-nb-ref-number="221" id="idea221" data-nb-words="16" data-nb-chars="86">Proto rameny zas jen pokrčivši, o&nbsp;tom trápení se&nbsp;ani nezmínila a&nbsp;hned odvětila k&nbsp;věci:</span></p>
          <p class="chunk" data-nb-ref-number="223" data-nb-words="32" data-nb-chars="174"><span class="idea" data-nb-ref-number="222" id="idea222" data-nb-words="32" data-nb-chars="174">“Ale jak? Tam zůstati nemůže na&nbsp;žádný pád. A&nbsp;na&nbsp;půdě taky ne,” připojila chvatně, aby sama předešla tornu, co&nbsp;jistě by&nbsp;mladá paní nyní navrhla. “Nikdo by&nbsp;tam pak spát nemohl.</span></p>
          <p class="chunk" data-nb-ref-number="224" data-nb-words="17" data-nb-chars="109"><span class="idea" data-nb-ref-number="223" id="idea223" data-nb-words="17" data-nb-chars="109">­eledín by&nbsp;raději odešel, jak se&nbsp;vyjádřil.” Mladá paní se&nbsp;znovu rozkvílela. Pepka zase ji&nbsp;trpělivě vyslechla.</span></p>
          <p class="chunk" data-nb-ref-number="225" data-nb-words="89" data-nb-chars="518"><span class="idea" data-nb-ref-number="224" id="idea224" data-nb-words="89" data-nb-chars="518">A&nbsp;celá ta&nbsp;komedie měla býti jen úvodem ku&nbsp;rozhodnutí, jež mladá ženština i&nbsp;Pepka již v&nbsp;mysli dávno měly. Věděly také, co&nbsp;obě navzájem si&nbsp;myslí a&nbsp;jak to&nbsp;dopadne. Leč že&nbsp;to&nbsp;rozhodnutí mohlo míti všeliké nepříjemnosti vzápětí a&nbsp;bylo tak surové a&nbsp;neslýchané, jak obě si&nbsp;byly dobře vědomy, skrývaly je, žádná z&nbsp;nich nechtěla je&nbsp;první vysloviti a&nbsp;nějakou zodpovědnost přejmouti. A&nbsp;tím kvílením o&nbsp;protivenstvích a&nbsp;svízelích života chtěla mladá ženština připraviti náladu a&nbsp;sobě i&nbsp;světu namluviti, že&nbsp;jinak se&nbsp;zde nedá činiti.</span></p>
          <p class="chunk" data-nb-ref-number="226" data-nb-words="36" data-nb-chars="215"><span class="idea" data-nb-ref-number="225" id="idea225" data-nb-words="36" data-nb-chars="215">Byla hrána ještě chvíli taková komedie. Všelicos navrhovala mladá paní, o&nbsp;čem věděla, že&nbsp;nepřijde vhod a&nbsp;není možné, a&nbsp;Pepka také tvrdošíjně zamítala. Konečné do&nbsp;pláče se&nbsp;dala mladá paní a&nbsp;vzlykajíc pravila k&nbsp;Pepce:</span></p>
          <p class="chunk" data-nb-ref-number="227" data-nb-words="44" data-nb-chars="240"><span class="idea" data-nb-ref-number="226" id="idea226" data-nb-words="44" data-nb-chars="240">“Já vím, že&nbsp;jsi moje nejvěrnější služebnice. Budeš již sama nejlíp věděti, co&nbsp;zde dělati, a&nbsp;žádný rozumný ti&nbsp;to&nbsp;nezazlí. Jdi tedy, opatř to&nbsp;podle svého — ať&nbsp;již jsem jednou ušetřena, můj bože, ušetřena! Já&nbsp;se&nbsp;ti&nbsp;již odměním, vždyť mě&nbsp;znáš.”</span></p>
          <p class="chunk" data-nb-ref-number="228" data-nb-words="32" data-nb-chars="189"><span class="idea" data-nb-ref-number="227" id="idea227" data-nb-words="32" data-nb-chars="189">Zde mladá paní jednou rukou zakryla si&nbsp;oči a&nbsp;druhou pořád něco zamítala. Pepka ještě postála, pomnula si&nbsp;pihovaté čelo, pocuchala se&nbsp;ve&nbsp;vlasech, jaksi uštěpačně po' hlédla na&nbsp;paní a&nbsp;odešla.</span></p>
          <p class="chunk" data-nb-ref-number="229" data-nb-words="33" data-nb-chars="203"><span class="idea" data-nb-ref-number="228" id="idea228" data-nb-words="33" data-nb-chars="203">Nemocného hošíka i&nbsp;s&nbsp;vozovou plachtou i&nbsp;s&nbsp;žíněným polštářem po&nbsp;pudlíkovi hned nato přenesli do&nbsp;kůlny. Zde v&nbsp;koutě nastlavše slámy, upravili mu&nbsp;jakési lože. Ještě trochu polštář upravili a&nbsp;hocha přikryli.</span></p>
          <p class="chunk" data-nb-ref-number="230" data-nb-words="13" data-nb-chars="85"><span class="idea" data-nb-ref-number="229" id="idea229" data-nb-words="13" data-nb-chars="85">“Budeš tu&nbsp;ležeti jako král,” pravil konejšivě čeledín, spustiv přes bradu proud slin.</span></p>
          <p class="chunk" data-nb-ref-number="231" data-nb-words="9" data-nb-chars="49"><span class="idea" data-nb-ref-number="230" id="idea230" data-nb-words="9" data-nb-chars="49">“A teď rychle odtud,” pravila a&nbsp;otřásla se&nbsp;Pepka.</span></p>
          <p class="chunk" data-nb-ref-number="232" data-nb-words="54" data-nb-chars="342"><span class="idea" data-nb-ref-number="231" id="idea231" data-nb-words="54" data-nb-chars="342">V&nbsp;kuchyni se&nbsp;všechno vymylo a&nbsp;vykouřilo jalovcem, postýlka byla rozebrána a&nbsp;vyhozena. Pepka musela vypíti hrneček černého kafé s&nbsp;rumem a&nbsp;čeledín vykouřiti aspoň tři fajfky vojenského tabáku za&nbsp;sebou, aby “přišli na&nbsp;jinou náturu”. Mladá paní jako by&nbsp;zmládla, vděčně pohlédla na&nbsp;Pepku a&nbsp;zase několikráte význačně opakovala, že&nbsp;jí&nbsp;to&nbsp;nezapomene…</span></p>
          <p class="chunk" data-nb-ref-number="233" data-nb-words="202" data-nb-chars="1235"><span class="idea" data-nb-ref-number="232" id="idea232" data-nb-words="202" data-nb-chars="1235">Jsi tedy sám, vykostěn a&nbsp;zavržen, hochu ubohý tam, kde jsi býval chloubou a&nbsp;útěchou duše mateřské, nedopřáli ti&nbsp;v&nbsp;strastech tebou nezaviněných jiného útulku než v&nbsp;kůlně na&nbsp;slámě. Týrali tě, rvali, posměchem zavrhovali, mořili hladem a&nbsp;bitím, a&nbsp;když jsi klesl pod tolikerými útrapami, budíš jejich ošklivost. Proto takto dovršili dílo své.jJsi tedy sám, zápase se&nbsp;smrtí a&nbsp;objat mrákotami. Jedinými svědky tvé a­­nie a&nbsp;tvými těšiteli jsou ty&nbsp;neživé, zející předměty, dokola rozestavené. Tu&nbsp;jest tvůj celý svět. A&nbsp;ostatní svět se&nbsp;svými předstíranými zájmy, s&nbsp;tolikerou šalbou a&nbsp;nenávistí, s&nbsp;tolikerým sebevědomím a&nbsp;zlolajnými úmysly, útisky slabých a&nbsp;silných vynášením, se&nbsp;všemi svými snahami podlé troufalosti a&nbsp;zatvrzením srdcí — již s&nbsp;tebou nemá nic společného. Teď honosí se&nbsp;a&nbsp;raduje se, že&nbsp;se&nbsp;tě&nbsp;pozbavil, že&nbsp;tam víc nebudeš překážeti, že&nbsp;nebudeš na&nbsp;závadu pusté smyslnosti. Ale anděl smíru kyne ti&nbsp;v&nbsp;mukách tvých. Spěješ k&nbsp;oné svrchované, vyrovnávající pravdě, jíž ještě nikdo nepřelhal, a&nbsp;ta&nbsp;přinese ti&nbsp;úklid věčný a&nbsp;zadostučinění. Tvá mroucí dušinka nezatouží zpět do&nbsp;oněch kalných míst neb sféry jiné, nekonečné jasem a&nbsp;blaženstvím, nedozírno ráje za&nbsp;to&nbsp;ti&nbsp;kyne. Anděl smíru ti&nbsp;kyne, již tě&nbsp;jímá ve&nbsp;své peruti sladké a&nbsp;konejšivé…</span></p>
          <p class="chunk" data-nb-ref-number="234" data-nb-words="12" data-nb-chars="72"><span class="idea" data-nb-ref-number="233" id="idea233" data-nb-words="12" data-nb-chars="72">Tento den vůbec podivný měl průběh. Tento den také nezvykle se&nbsp;zakončil.</span></p>
          <p class="chunk" data-nb-ref-number="235" data-nb-words="279" data-nb-chars="1723"><span class="idea" data-nb-ref-number="234" id="idea234" data-nb-words="279" data-nb-chars="1723">Nastal jeden z&nbsp;oněch večerů, jež mívají tak mocný vzrušující vliv. Vlastně byl to&nbsp;jen západ slunce, jen několik chvil vzrušujících vlivů. Jako by&nbsp;to&nbsp;bylo po&nbsp;znojné bouři. Množství zjitřených par zalilo západní obzor. Bylo je&nbsp;viděti, jak pobíhají po&nbsp;obloze a&nbsp;kvapem přelévají se&nbsp;přes obzor, jak tvrdě žhnou a&nbsp;jakýmisi jizlivými, hrozivými tvary dští k&nbsp;ztemnělému zenitu. Jako nekonečný vějíř proniká jimi sloup řítících se&nbsp;paprsků a&nbsp;paprsky ty, rozšiřujíce do&nbsp;všech končin oslepující rudou zář, samy zdají se&nbsp;tmavší oproti tomu žíření par a&nbsp;nebeských ohňů. Zatím i&nbsp;oblaky mezi zenitem a&nbsp;východními kraji, dosud tmavé a&nbsp;zapomenuté, zasaženy byly ohnivým rozlivem. A&nbsp;pořád není konce impozantnímu světelnému závodění. Nové tvary, nové dálavy se&nbsp;osvěcují, již naplněna jsou celá nebesa slávou světla, a&nbsp;prostor země sám zdá se&nbsp;stlačen a&nbsp;sevřen a&nbsp;ustupovati před jedině zavládnuvším vlivem jeho. Tu&nbsp;dole jaksi stísněné pochmurné šero. V&nbsp;něm jednotvárně někde nad cestou víří hmyz, nějaký hovor zcela obyčejně si&nbsp;vede, žáby pustě volají a&nbsp;čísi chechtot urážlivě zní z&nbsp;ústraní. Až&nbsp;náhle, jako bleskem vzedmuto, i&nbsp;šero při zemi se&nbsp;osvětlilo a&nbsp;jakoby do&nbsp;nekonečna postouplo. Tak význačno vše se&nbsp;jeví! Všechno, všechno zažířilo a&nbsp;odlesk ještě sytější, ještě rudší všeho, odlesk jaksi vzhloubený, utkvěl rázem na&nbsp;všem. Týž hmyz nad cestou, týž člověk, co&nbsp;tu&nbsp;šel, totéž stavení, prve tak nevýznačné, všechno zaplanulo a&nbsp;nabylo vzhledu divně mystického. I&nbsp;ty&nbsp;zvuky pusté a&nbsp;prázdné, co&nbsp;bylo slyšeti, jako by&nbsp;zdrojem svým povystouply a&nbsp;rozsáhleji zazněly, až&nbsp;vzduch se&nbsp;jimi chvěl. I&nbsp;v&nbsp;samy zemské hlubiny zdá se&nbsp;vnikati světelný rozruch, jaksi je&nbsp;rozvíraje a&nbsp;odhaluje. Buší srdce člověku, zachvacuje se&nbsp;oko, duše se&nbsp;dotkly mystické vlivy…</span></p>
          <p class="chunk" data-nb-ref-number="236" data-nb-words="283" data-nb-chars="1782"><span class="idea" data-nb-ref-number="235" id="idea235" data-nb-words="283" data-nb-chars="1782">Ale i&nbsp;jinak, ačkoliv se&nbsp;zřetelem docela jiným a&nbsp;malicherným, podivně se&nbsp;skončil tento den. Jako by&nbsp;všechny údaje, ať&nbsp;na&nbsp;nebi, ať&nbsp;na&nbsp;zemi, dosahů velkých i&nbsp;nepatrných, lidí i&nbsp;zvířat se&nbsp;týkajících, téhož byly původu, v&nbsp;témž vlivu vzrušených sil vznikajíce a&nbsp;k&nbsp;nenadálému významu se&nbsp;povznášejíce… Mladá paní ležela v&nbsp;pokoji na&nbsp;pohovce s&nbsp;obvázanou hlavou. Na&nbsp;okna zalehal právě plnou silou odlesk západu, pronikaje jimi až&nbsp;do&nbsp;nejzazších koutů pokoje. A&nbsp;hle, tu&nbsp;přišlo pod jedno okno kuře a&nbsp;hlasitě zakřičelo. Pak znova, mnohem silněji, až&nbsp;sebou mladá paní trhla. Bylo v&nbsp;těch zvucích něco nezvyklého, něco jaksi nezvířecího, čím každý musil se&nbsp;upozorniti. Kuře křičelo pořád, a&nbsp;mělo to&nbsp;ráz patrného kvílení, zvířecí zoufalosti. Paní vyhlédla oknem. Zrovna proti ní&nbsp;na&nbsp;povýšeném drnu stálo kuře mrzáček. Natahujíc krk, potřásajíc křídly s&nbsp;řídce vyniklými brky, ošklivé a&nbsp;rozježené, ono tak křičelo, a&nbsp;smutná jeho očka proti oknům hleděla. Paní jakási ustrašující nejistota a&nbsp;zmálatnělost jala při křiku ošklivého zvířete. Byl to&nbsp;neodbytný, vyzývavý, na&nbsp;něco urputně upamatující křik. Zařinčela po&nbsp;oknech mladá paní, vzkřikla plašivými zvuky, ale tím více ozývalo se&nbsp;kuře. Přes jeho černý, zježený hřbet svezl se&nbsp;rudý intenzívní odlesk. Jako bronzem zasvítilo tělo zvířete: A&nbsp;jako by&nbsp;zrovna pocítilo ten vliv, zamávalo křídly, dokořán zobák rozevřelo. Vyzněl pronikavý vřesk jakéhosi úžasu a&nbsp;hrozby, ze&nbsp;všech nejsilnější. Paní napadlo, že&nbsp;to&nbsp;černé kuře je&nbsp;zvíře tajemné, že&nbsp;jeho křik má&nbsp;věštebnou moc, že&nbsp;věstí nějaké neštěstí nebo smrt. Popadla ji&nbsp;svrchovaná hrůza. Příšerný byl vskutku zjev kvičícího, osvětleného zvířete. Ano, hrůza popadla mladou paní a&nbsp;odtrhla se&nbsp;zděšeně od&nbsp;okna. Pak se&nbsp;jí&nbsp;ale náhle zmocnil sžíravý vztek nad vlastní slabostí a&nbsp;drzostí toho tvora. Přivolala kdekoho.</span></p>
          <p class="chunk" data-nb-ref-number="237" data-nb-words="13" data-nb-chars="79"><span class="idea" data-nb-ref-number="236" id="idea236" data-nb-words="13" data-nb-chars="79">“Slyšíte,” sípala. “Hned mně toho zmetka chyťte a&nbsp;zařízněte. Pryč s&nbsp;ním, pryč!”</span></p>
          <p class="chunk" data-nb-ref-number="238" data-nb-words="215" data-nb-chars="1293"><span class="idea" data-nb-ref-number="237" id="idea237" data-nb-words="215" data-nb-chars="1293">Děvečky se&nbsp;rozběhly za&nbsp;kuřetem. Stejně se&nbsp;ozývajíc a&nbsp;stejně osvětleno, jako by&nbsp;zvuky i&nbsp;světlo prchaly s&nbsp;ním, ubíhalo před nimi. Chtěly mu&nbsp;nadehnati, zběhlo z&nbsp;jejich kola. Hnaly je&nbsp;kolem stodoly, kolem stohu slámy, kolem hromady dříví, již Pepka po&nbsp;něm sahala, ale uniklo. Vždy uniklo. Zběhlo zpátky na&nbsp;dvůr, zpátky pod okna, stále mrskajíc očima stranou, kde by&nbsp;byla spása. Zvuky a&nbsp;světlo s&nbsp;ním. Zdola přibíhá čeledín. Pod jeho ohromnýma botama duní téměř půda a&nbsp;kožená zástěra mu&nbsp;tluče o&nbsp;holinky. Děvečky křičí, jedna se&nbsp;vrátila, aby nadbíhala, jedna přiskočila blíže k&nbsp;čeledínovi, aby kryla ústup stranou. ­eledín sám žene kuře ze&nbsp;všech stran obemknuté úzkou jedinou cestou ke&nbsp;kůlně. Tam je&nbsp;dřevěný přístavek, z&nbsp;něhož kuře jim neunikne. Postřehlo kuře nástrahu, zakleslo celým tělem, zapištělo, prsíčkama schýlilo se&nbsp;k&nbsp;samé zemi a&nbsp;jako hádě se&nbsp;po&nbsp;ní&nbsp;plazilo, těkajíc po&nbsp;nějaké záchraně. Již dopadla podle samé jeho hlavy těžká bota čeledínova, čeledín sám s&nbsp;mňouravým radostným vzlykem je&nbsp;chytal za&nbsp;konec peruti, děvečky přibíhaly v&nbsp;úzkém kruhu a&nbsp;hlasitě se&nbsp;smály. Kuře sebou škublo s&nbsp;napětím všech sil… a&nbsp;hle, zoufale se&nbsp;stísnivši, mohlo vklouznouti pod vrata do&nbsp;kůlny… Ticho tu&nbsp;bylo, šero a&nbsp;samota. Jen zvenčí zněl sem ohlas klení, šrámání po&nbsp;vratech, nějaké úrady. Pak bylo slyšeti Pepku.</span></p>
          <p class="chunk" data-nb-ref-number="239" data-nb-words="10" data-nb-chars="71"><span class="idea" data-nb-ref-number="238" id="idea238" data-nb-words="10" data-nb-chars="71">“Tam za&nbsp;ním nepůjdem… (pokračováno šeptem). Zítra mrchu také dostanem.”</span></p>
          <p class="chunk" data-nb-ref-number="240" data-nb-words="3" data-nb-chars="20"><span class="idea" data-nb-ref-number="239" id="idea239" data-nb-words="3" data-nb-chars="20">Všechno se&nbsp;vzdálilo.</span></p>
          <p class="chunk" data-nb-ref-number="241" data-nb-words="67" data-nb-chars="425"><span class="idea" data-nb-ref-number="240" id="idea240" data-nb-words="67" data-nb-chars="425">Třesouc se&nbsp;a&nbsp;v&nbsp;uřícení zobáček bezvolně otvírajíc, chvatně tlačilo se&nbsp;kuře od&nbsp;vrat. Slepě prodíralo se&nbsp;mezi nahromaděným papírem, mezi hadry, bednami a&nbsp;dřívím. Dostalo se&nbsp;v&nbsp;nejzazší zákoutí. A&nbsp;pořád necítíc se&nbsp;bezpečným, ohlédalo se&nbsp;po&nbsp;nějakém jistém útulku. V&nbsp;koutě byla rozhozena otep slámy. Do&nbsp;té&nbsp;slámy rychle zalezlo. Lezlo, vydíralo se&nbsp;na&nbsp;povrch. Náhle radostně zatípalo a&nbsp;bezmezné ulehčení nastalo jeho zvířecímu srdci…</span></p>
          <p class="chunk" data-nb-ref-number="242" data-nb-words="17" data-nb-chars="106"><span class="idea" data-nb-ref-number="241" id="idea241" data-nb-words="17" data-nb-chars="106">Tak se&nbsp;sešli zas. Stejně žili, stejně trpěli, týmž osudem svedeni. Jsou zas pospolu, aby pospolu dotrpěli.</span></p>
          <p class="chunk" data-nb-ref-number="243" data-nb-words="264" data-nb-chars="1646"><span class="idea" data-nb-ref-number="242" id="idea242" data-nb-words="264" data-nb-chars="1646">V&nbsp;těchto chvílích oživlo rovněž pusté zákoutí. Z&nbsp;lišt vnikal také sem zářivý odlesk večerní. V&nbsp;řady vzdušných světelných veřejí nastavěla se&nbsp;intenzívní rudá zář. Kam zasáhla, všechno rázem obživlo. Nový svět, fantastické tvary vyvstávaly pod jejím dotekem, nic jí&nbsp;neušlo, nic neopomenuto. Světelné veřeje nabývaly rozměrů, úbory jejich podivně se&nbsp;měnily; prostor zdál se&nbsp;jimi pozvědán, mželo to&nbsp;všady jako kovový řeřavý prach. Celá řada jich posléze vzestoupila na&nbsp;slaměné lůžko. To&nbsp;nebyla nyní sláma a&nbsp;na&nbsp;slámu nekladla se&nbsp;to&nbsp;tvář v&nbsp;a­­nii. Byl to&nbsp;zcela jiný, jakýs zářný mystický zjev, vpojující se&nbsp;v&nbsp;to&nbsp;zápolení refle­í světla a&nbsp;s&nbsp;nimi se&nbsp;druže. A&nbsp;stále nové rudé přívaly draly se&nbsp;tam lištami jako tok vzedmutých vod. Světelné veřeje nabyly konečně nejvyšší své intenzity, krvavě zaplanuly. V&nbsp;jejich stopách nabylo tu&nbsp;všechno takové kovové určitosti a&nbsp;mrtvá hmota jako by&nbsp;vzburcována k&nbsp;životu. Slaměné lůžko v&nbsp;koutě vznítilo se&nbsp;jakýms plamenným oblakem a&nbsp;v&nbsp;něm andělsky, jako bytost z&nbsp;nebes, zazářila dětská tvář. Povylezlo kuře, rozhlédlo se, jemně zašvířilo, a&nbsp;přitulivši se&nbsp;k&nbsp;dítěti, zavřelo blaženě očka. Dítě se&nbsp;pousmálo, jemný vzdech jakéhosi usmíření zalinul z&nbsp;andělských jeho rtů. Pak světelné veřeje náhle počaly hasnouti. Mystické to&nbsp;oživení rychle mřelo, rozlehlost prostoru slehla se&nbsp;takřka rázem, ochabla vzrušená síla světla a&nbsp;nastoupilo zase pochmurné strašidelné šero. Byly to&nbsp;zas v&nbsp;kůlně papír, hadry, dříví a&nbsp;staré bedny. A&nbsp;byla to&nbsp;v&nbsp;koutě zas jenom pouhá sláma a&nbsp;na&nbsp;ní&nbsp;v&nbsp;a­­nii dětská bytost s&nbsp;nahýma potřísněnýma prsíčkama, křečovitě se&nbsp;pozvédajícíma, k&nbsp;nimž tulilo se&nbsp;ošklivé černé kuře se&nbsp;zobáčkem němě do&nbsp;peří zatknutým…</span></p>
          <p class="chunk" data-nb-ref-number="244" data-nb-words="6" data-nb-chars="30"><span class="idea" data-nb-ref-number="243" id="idea243" data-nb-words="6" data-nb-chars="30">Ticho! Matka jde si&nbsp;pro děcko.</span></p>
          <p class="chunk" data-nb-ref-number="245" data-nb-words="10" data-nb-chars="61"><span class="idea" data-nb-ref-number="244" id="idea244" data-nb-words="10" data-nb-chars="61">Byla hluboká neprůhledná noc. Myši temně drásaly se&nbsp;po&nbsp;kůlně.</span></p>
          <p class="chunk" data-nb-ref-number="246" data-nb-words="49" data-nb-chars="305"><span class="idea" data-nb-ref-number="245" id="idea245" data-nb-words="49" data-nb-chars="305">Povstalo tu&nbsp;děcko na&nbsp;lůžku. Vidělo v&nbsp;tmě a&nbsp;slyšelo v&nbsp;tichu smrtelných svých mrákot. To&nbsp;byla ona, již vidělo a&nbsp;slyšelo. Vztáhlo ručinky do&nbsp;tmy, po&nbsp;jasném jejím zjevu z&nbsp;temnot vystupujícím vztáhlo ručinky. “Maminko!” zašeptaly mroucí rty zvukem opanovavší svrchované naděje. Ticho zas; matka děcko si&nbsp;vzala.</span></p>
          <p class="chunk" data-nb-ref-number="247" data-nb-words="11" data-nb-chars="67"><span class="idea" data-nb-ref-number="246" id="idea246" data-nb-words="11" data-nb-chars="67">Kuře se&nbsp;znepokojilo, zatípalo a&nbsp;úžeji se&nbsp;přisunulo k&nbsp;mrtvému děcku.</span></p>
          <p class="chunk" data-nb-ref-number="248" data-nb-words="92" data-nb-chars="596"><span class="idea" data-nb-ref-number="247" id="idea247" data-nb-words="92" data-nb-chars="596">Venku se&nbsp;již šeřilo. Byl to&nbsp;zasmušilý, hluboký úsvit ranní blížícího se&nbsp;podzimu. Odrážejíc se&nbsp;od&nbsp;tmavé, zmodralé a&nbsp;ještě nízké oblohy, prosvěcujíc řídkým jakoby odstřelujícím se&nbsp;leskem z&nbsp;východu a&nbsp;zdola nabírajíc prázdného zasmušilého odstínu, nabyla krajina vzhledu rozervaného mramoru. Tonulo všechno v&nbsp;jakémsi tajuplném olivovém zášeří, jitřními mlhami ovátém. Zařinčel po&nbsp;silnici vůz. A&nbsp;na&nbsp;voze křičí zástup zpitých lidí, mávají rukama a&nbsp;chechtají se. Jedou kamsi na&nbsp;jarmark. Vpředu chlap divě a&nbsp;bezustání bije do&nbsp;koní a&nbsp;nějaká mladá zpustlá ženština necudně sápe ho&nbsp;za&nbsp;oděv. Zmizeli v&nbsp;mlze.-</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./about.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>